# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.268582
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷三十
<pb:KR4h0038_WYG_030-1a>¶
欽定四庫全書¶
　萬首唐人絶句卷三十¶
　　　　　　　　　　　　　宋　洪邁　編¶
　　七言¶
　　　烏棲曲　　　　　　　　　王　建¶
章華宫人夜上樓君王望月西山頭夜深宫殿門不鎻¶
白露滿山山葉墮¶
　　　主人故池¶
<pb:KR4h0038_WYG_030-1b>¶
曲池高閣相連起荷葉圑圑蓋秋水主人已逺凉風生¶
舊客不來芙蓉死¶
　　　長安别¶
長安清明好時節只宜相送不宜别惡心牀上銅片明¶
照見離人白頭髮¶
　　　宫人斜¶
未央牆西青草路宫人斜裏紅䊋墓一邊載出一邊來¶
更衣不減尋常數¶
<pb:KR4h0038_WYG_030-2a>¶
　　　春詞¶
良人朝早半夜起櫻桃如珠露如水下堂把火送郎回¶
移枕重眠曉牕裏¶
　　　野池¶
野池水滿連秋隄菱花結實蒲葉齊川口雨晴風復止¶
蜻蜓上下魚東西¶
　　　秋夜曲¶
秋燈向壁掩洞房良人此夜直明光天河悠悠漏水長¶
<pb:KR4h0038_WYG_030-2b>¶
南斗北斗兩相當¶
　　　别曲¶
毒蛇在腸瘡滿背去年别家今别弟馬頭對哭各東西¶
天邉栁絮無根蔕¶
　　　古謠二首¶
一東一西隴頭水一聚一散天邉霞一來一去道上客¶
一顛一倒池中花¶
宛宛轉轉身上紗紅紅緑緑苑中花紛紛汨汨夜飛鴉¶
<pb:KR4h0038_WYG_030-3a>¶
寂寂寞寞離人家¶
　　　玉蘂花¶
一樹籠&KR1614;玉刻成飄廊㸃地色輕輕女冠夜覔香來處¶
唯見堦前碎月明¶
　　　歸山莊¶
長安寄食半年餘重向人邊乞薦書山路獨歸衝夜雪¶
落斜騎馬避柴車¶
　　　寒食憶歸¶
<pb:KR4h0038_WYG_030-3b>¶
京中曹局無多事寒食貧兒要在家遮莫杏園勝别處¶
亦須歸看傍村花¶
　　　題崔秀才里居¶
自知名出休呈卷愛去人家逺處居時復打門無别事¶
鋪頭來索買殘書¶
　　　酬栢侍御答酒¶
茱茰酒法大家同好是盛來白椀中這度自知顔色重¶
不消詩裏弄溪翁¶
<pb:KR4h0038_WYG_030-4a>¶
　　　别藥欄¶
芍藥丁香手裏栽臨行一日繞千回外人應怪難辭别¶
總是山中自取來¶
　　　長門¶
長門閉定不求生燒却頭花卸却筝病卧玉牕秋雨下¶
遙聞别院喚人聲¶
　　　題渭亭¶
雲開逺水傍秋天沙岸蒲帆隔野煙一片蔡州青草色¶
<pb:KR4h0038_WYG_030-4b>¶
日西鋪在古臺邊¶
　　　喜祥山館¶
夜過深山筭驛程三回黒地聽泉聲自離軍馬身輕健¶
得向溪邊盡足行¶
　　　上田尚書¶
去婦何辭見六親手中刀尺不如人可憐池閣秋風夜¶
愁緑嬌紅一遍新¶
　　　雨中寄東溪韋處士¶
<pb:KR4h0038_WYG_030-5a>¶
雨中溪破無乾地浸著床頭濕著書一箇月來山水隔¶
不知茅屋若為居¶
　　　乞竹¶
乞取池西三兩竿房前栽著病時看亦知自惜難判割¶
猶勝横根引出欄¶
　　　人家看花¶
年少狂疎逐君馬去來憔悴到京華恨無閒地栽仙藥¶
長傍人家看好花¶
<pb:KR4h0038_WYG_030-5b>¶
　　　未央風¶
五更先起玉階東漸入千門萬户中總向高樓吹舞袖¶
秋風還不及春風¶
　　　贈李僕射二首¶
和雪翻營一夜行神旗凍定馬無聲遙看火號連營赤¶
知是先鋒上得城¶
旗旛四面著營稠手詔頻來老將愁每日臨行空挑戰¶
不知生縛入唐州¶
<pb:KR4h0038_WYG_030-6a>¶
　　　送遷客¶
萬里潮州一逐臣悠悠青草海邊春天涯莫道無回日¶
上嶺還逢向北人¶
　　　廢寺¶
廢寺亂來為縣驛荒松老栢不生煙空廊屋漏畫僧盡¶
梁上猶書天寳年¶
　　　題禪師房¶
浮生不住葉隨風填海移山總是空長向人間愁老病¶
<pb:KR4h0038_WYG_030-6b>¶
誰來閒坐此房中¶
　　　看石楠花¶
留得行人忘却歸雨中須是石楠枝明朝獨上銅臺路¶
容見花開少許時¶
　　　長安縣後亭看畫¶
水凍横橋雪滿池新排石笋遶巴籬縣門斜掩無人吏¶
看畫雙飛白鷺鷥¶
　　　贈工部郎中二首¶
<pb:KR4h0038_WYG_030-7a>¶
金爐煙裏要班頭欲得歸山可自由每度報朝愁入閤¶
在先教示小千牛¶
多在蓬萊可在家越緋衫上有紅霞朝回不向諸餘處¶
騎馬城西檢校花¶
　　　酬趙侍御¶
年少同為鄴下遊閒尋野寺醉登樓别來衣馬從勝舊¶
争向邊塵滿白頭¶
　　　鑷白¶
<pb:KR4h0038_WYG_030-7b>¶
總道老來無用處何須白髪在前生如今不用偷年少¶
拔却三莖又五莖¶
　　　九日登叢臺¶
平原池閣在誰家雙塔叢臺野菊花零落故宫無入路¶
西來澗水繞城斜¶
　　　題蔡中郎碑¶
蒼苔滿字土埋龜風雨消磨絶調詞不向圖經中舊見¶
無人知是蔡邕碑¶
<pb:KR4h0038_WYG_030-8a>¶
　　　江館對雨¶
鳥聲愁雨似秋天病客思家一向眠草館門臨廣州路¶
夜聞蠻語小江邊¶
　　　雨過山村¶
雨裏雞鳴一兩家竹溪村路板橋斜婦姑相喚浴蠶去¶
閒着中庭梔子花¶
　　　對雨寄杜書記¶
竹煙江雨細相和看著閒書睡更多好是主人無事日¶
<pb:KR4h0038_WYG_030-8b>¶
應持小拍按新歌¶
　　　江陵道中¶
菱葉參差萍葉重新蒲半拆夜來風江村水落平地出¶
溪畔漁船青草中¶
　　　江陵使至汝州¶
回看巴路在雲閒寒食離家麥熟還日暮數峯青似染¶
商人説是汝州山¶
　　　送山人二首¶
<pb:KR4h0038_WYG_030-9a>¶
嵩山古寺離來乆回見溪橋野葉黄辛苦老師看守處¶
為懸秋藥閉空房¶
山客狂來跨白驢袖中遺却潁陽書人閒亦有妻兒在¶
抛向嵩陽古觀居¶
　　　揚州尋張籍不見¶
别後知君在楚城揚州寺裏覔君名西江水濶吳山逺¶
却打船頭向北行¶
　　　宿長安縣後齋¶
<pb:KR4h0038_WYG_030-9b>¶
新向金階奏罷兵長安縣裏遶池行喜歡得伴山僧宿¶
看雪吟詩直到明¶
　　　華清宫二首¶
曉來樓閣更鮮明日出欄竿見鹿行武帝自知身不死¶
看修玉殿號長生¶
酒幔高樓一百家宫前楊栁寺前花内園分得温湯水¶
三月中間已進𤓰¶
　　　宫前栁¶
<pb:KR4h0038_WYG_030-10a>¶
楊栁宫前忽地春在前驚動探春人曉來唯欠驪山雨¶
洗却秋條緑上塵¶
　　　留别張廣文¶
謝恩新入鳯凰城亂定相逢合眼明千萬求方好將息¶
杏花寒食的同行¶
　　　送鄭山人歸山¶
玉作車轅蒲作輪當初不起潁陽人一家總入嵩山去¶
天子因何得諫臣¶
<pb:KR4h0038_WYG_030-10b>¶
　　　傷墮水鳥¶
一烏墮水百烏啼相弔相號遶故堤眼見行人車輾過¶
不妨同伴各東西¶
　　　十五夜望月(時㑹/琴客)¶
中庭地白樹栖鴉冷露無聲濕桂花今夜月明人盡望¶
不知秋思在誰家¶
　　　眼病寄同官¶
天寒眼痛少心情隔霧看人夜裏行年少往來常不住¶
<pb:KR4h0038_WYG_030-11a>¶
牆西凍地馬蹄聲¶
　　　寄韋諫議¶
百年看似暫時間頭白求官亦未閒獨有龍門韋諫議¶
三徴不起戀青山¶
　　　尋補闕舊宅¶
知得清名二十年登山上坂乞新篇除書近拜侍臣去¶
空院鳥啼風竹前¶
　　　上魏博田侍中八首¶
<pb:KR4h0038_WYG_030-11b>¶
去處長將決勝籌回回身在陣前頭賊城破後先鋒入¶
看著紅䊋不敢収¶
熨帖朝衣抛戰袍䕫龍班裏侍中高對時先奏衙門將¶
次第天恩與節旄¶
踏著家鄉馬脚輕暮山秋色眼前明老人上酒齊行拜¶
得侍中來盡再生¶
功成誰不擁藩方富貴還須是本鄉萬里雙旌汾水上¶
玉鞭遙指白雲莊¶
<pb:KR4h0038_WYG_030-12a>¶
鼔吹旗&KR1814;道兩邊行男走女喜闐闐舊交省得當時别¶
指㸃如今却少年¶
廣場破陣樂初収采纛高于百尺樓老將氣雄争起舞¶
管絃回作大纒頭¶
威聲萬里動寒煙草白天清塞馬閒觸處不如生處樂¶
可憐秋月照江山¶
將士請衣忘却貧緑牕紅燭酒樓新家家盡踏還鄉曲¶
明月街中不絶人¶
<pb:KR4h0038_WYG_030-12b>¶
　　　御獵¶
青山直入鳯城頭滻水斜分入御溝新校内人唯射鴨¶
長隨天子苑東遊¶
　　　山店¶
登登石路何時盡決決溪泉到處聞風動葉聲山犬吠¶
一家松火隔秋雲¶
　　　過綺岫宫¶
玉樓傾側粉牆空重疊青山遶故空武帝去來羅袖盡¶
<pb:KR4h0038_WYG_030-13a>¶
野花黄蝶領春風¶
　　　初冬旅遊¶
逺投人宿趂房遲僮僕傷寒馬亦飢為客悠悠十月盡¶
莊頭栽竹已過時¶
　　　寄劉蕡問疾¶
年少病多應為酒誰家將息過今春賖來半夏重煎盡¶
投著山中舊主人¶
　　　夜看揚州市¶
<pb:KR4h0038_WYG_030-13b>¶
夜市千燈照碧雲高樓紅袖客紛紛如今不似時平日¶
猶自笙歌徹曉聞¶
　　　觀蠻妓¶
欲說昭君歛翠蛾清聲委曲怨於歌誰家年少春風裏¶
抛與金錢唱好多¶
　　　華嶽廟二首¶
女巫遮客買神盤争取琶琶廟裏彈聞有馬蹄生拍樹¶
路人來去向南看¶
<pb:KR4h0038_WYG_030-14a>¶
自移西嶽門長鎖一箇行人一遍開上廟參天今見在¶
夜頭風起覺神來¶
　　　老人歌¶
白髮歌人垂淚行上皇生日出京城如今供奉多新意¶
錯唱當時一半聲¶
　　　對酒¶
為病比來渾斷酒縁花不免却知聞從來樂事關身少¶
主領春風只在君¶
<pb:KR4h0038_WYG_030-14b>¶
　　　秋夜對雨¶
夜山秋雨滴空廊燈照房前樹葉光對坐讀書終卷後¶
自鋪衣被掃僧房¶
　　　和元郎中八月十一至十五夜五首¶
半秋初入中旬夜已向階前守月明從未圓時看却好¶
一分分見傍輪生¶
亂雲遮却臺東月不許交依次第看莫為詩家先見境¶
被他龍與作艱難¶
<pb:KR4h0038_WYG_030-15a>¶
今夜月明勝昨夜新添桂樹近東枝立多地濕舁床坐¶
看過牆西寸寸遲¶
月似圓來漸漸凝玉盤盛水欲侵稜夜深盡放家人睡¶
直到天明不炷燈¶
合望月時長望月分明不得似今年仰頭五夜風中立¶
從未團圓直到圓¶
　　　新晴後¶
住處近山常足雨聞晴曬曝舊方茵立秋日後無多熱¶
<pb:KR4h0038_WYG_030-15b>¶
漸覺生衣不着身¶
　　　霓裳詞十首¶
弟子部中留一色聽風聽水作霓裳散聲未足重來授¶
直到牀前見上皇¶
中管五絃初半曲遙教合上隔簾聽一聲聲向天頭落¶
效得仙人夜唱經¶
自直梨園得出稀更畨上曲不教歸一時跪拜霓裳徹¶
立地階前賜紫衣¶
<pb:KR4h0038_WYG_030-16a>¶
旋翻曲譜聲初足除在梨園未教人宣與書家分手寫¶
中官走馬賜功臣¶
伴教霓裳有貴妃從初直到曲成時日長耳裏聞聲熟¶
拍數分毫錯總知¶
絃索摐摐隔采雲五更初發滿宫聞武皇自送西王母¶
新換霓裳日色裙¶
勑賜宫人澡浴回遙看美女院門開一山星月霓裳動¶
好字先從殿裏來¶
<pb:KR4h0038_WYG_030-16b>¶
傳呼法部按霓裳新得承恩别作行日晚貴妃樓上看¶
内人舁下綵羅箱¶
朝元閣上山風起夜聽霓裳露坐寒宫女月中更替立¶
黄金梯滑並行難¶
知在華清年月滿山頭山底種長生去時留下霓裳曲¶
半是離宫别館聲¶
　　　朝天詞寄魏博田侍中八首¶
山川初定國圖寛未識龍顔坐不安風動白髯旌節下¶
<pb:KR4h0038_WYG_030-17a>¶
過時天子御樓看¶
相感君臣總淚流恩深舞蹈不知休初從戰地來無物¶
唯奏新添十八州¶
奏催三殿宴沂公别與諸侯總不同隔月太常先習樂¶
金書牌纛采雲中¶
無人敢奪在先籌天子門邊送與毬遙索十箱新様錦¶
内家舁到馬前頭¶
御馬牽來親自試珠毬到處玉蹄知殿到宣勸連催上¶
<pb:KR4h0038_WYG_030-17b>¶
未解紅纓不敢騎¶
四海無波乞放閒三封手跪獻龍顔他時若有邊城動¶
不待天書自出山¶
戎馬悠悠未盡歸玉關猶隔吐蕃旗老臣三表求高卧¶
邊事從今遣問誰¶
重賜弓刀内宴回看人城外滿高臺君臣不作其時别¶
収盡邊旗當日來¶
　萬首唐人絶句卷三十¶
