# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.888183
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷六十一
<pb:KR4h0038_WYG_061-1a>¶
欽定四庫全書¶
　萬首唐人絶句巻六十一¶
　　　　　　　　　　　　　宋　洪邁　編¶
　　七言¶
　　　小遊僊詩九十八首　　　　曹　唐¶
玉簫金瑟發商聲桑葉枯乾海水清淨掃蓬萊山上地¶
畧遊王母話長生¶
　　　　其二¶
<pb:KR4h0038_WYG_061-1b>¶
上元元日豁明堂五帝望空拜玉皇萬樹琪花千圃藥¶
心知不敢輙形相¶
　　　　其三¶
騎龍重過玉溪頭紅葉還春碧水流省得壺中見天地¶
壺中天地不曾秋¶
　　　　其四¶
真王未許乆從容立在花前别寗封手把玉簫頭不舉¶
自愁如醉倚黄龍¶
<pb:KR4h0038_WYG_061-2a>¶
　　　　其五¶
金殿無人鏁絳烟玉郎並不賞丹田白龍蹀躞難廻䟦¶
爭下紅綃碧玉鞭¶
　　　　其六¶
𤣥洲草木不知黄甲子初開浩刼長無限萬年年少女¶
手攀紅樹滿殘陽¶
　　　　其七¶
宫闕重重閉玉林崑崙高闢彩雲深黄龍掉尾引郎去¶
<pb:KR4h0038_WYG_061-2b>¶
使妾月明何處尋¶
　　　　其八¶
風滿塗山玉蘂稀赤龍閒臥鶴東飛紫梨爛盡無人喫¶
何事韓君去不歸¶
　　　　其九¶
武帝徒勞厭暮年不曾清浄不精專上元少女絶還往¶
滿竈丹成白玉煙¶
　　　　其十¶
<pb:KR4h0038_WYG_061-3a>¶
百辟朝回閉玉除露風清宴桂花踈西歸使者騎金虎¶
嚲鞚垂鞭唱歩虚¶
　　　　十一¶
南斗闌珊北斗稀茅君夜着紫霞衣朝騎白馬趂朝去¶
鳳押笙歌逐後飛¶
　　　　十二¶
焚香獨自上天壇桂樹風吹玉簡寒長怕嵇康乏僊骨¶
與將僊籍再尋看¶
<pb:KR4h0038_WYG_061-3b>¶
　　　　十三¶
冰屋朱扉曉未開誰將金䇿扣瓊臺碧花紅尾小僊子¶
閒吠五雲嗔客來¶
　　　　十四¶
酒釅春濃瓊草齊真公欲散醉如泥朱輪軋軋入雲去¶
行到半天聞馬嘶¶
　　　　十五¶
白石山中自有天竹花藤葉隔溪煙朝來洞口圍棊了¶
<pb:KR4h0038_WYG_061-4a>¶
賭得青龍直幾錢¶
　　　　十六¶
海水西飛照柏林青雲斜倚錦雲深水風暗入古山葉¶
吹斷歩虚清磬音¶
　　　　十七¶
玉詔新除沈侍郎便分茅土鎮東方不知今夕游何處¶
侍從皆騎白鳳凰¶
　　　　十八¶
<pb:KR4h0038_WYG_061-4b>¶
洞裏煙霞無歇時洞中天地足金芝月明朗朗溪頭樹¶
白髮老人相對棊¶
　　　　十九¶
饑即飱霞悶即行一聲長嘯萬山青穿花渡水來相訪¶
珍重多才阮歩兵¶
　　　　二十¶
東妃閒着翠霞裙自領笙歌出五雲清思密談誰第一¶
不過邀取小茅君¶
<pb:KR4h0038_WYG_061-5a>¶
　　　　二十一¶
月影悠悠秋樹明露吹犀簟象牀輕嬪妃乆立帳門外¶
暗笑夫人推酒聲¶
　　　　二十二¶
九天天路入雲長燕使何由到上方玉女暗來花下立¶
手挼裙帯問昭王¶
　　　　二十三¶
玉皇賜妾紫衣裳交向桃源嫁阮郎爛煑瓊花勸君喫¶
<pb:KR4h0038_WYG_061-5b>¶
恐君毛鬢暗成霜¶
　　　　二十四¶
花底休傾緑玉巵雲中含笑向安期窮陽有數不知數¶
大是人間年少兒¶
　　　　二十五¶
玉色雌龍金絡頭真妃騎出縱閒遊崑崙山上桃花底¶
一曲商歌天地秋¶
　　　　二十六¶
<pb:KR4h0038_WYG_061-6a>¶
閒來洞口訪劉君緩歩輕擡玉線裙細拍桃花擲流水¶
更無言語倚彤雲¶
　　　　二十七¶
西漢夫人下太虚九霞裙幅五雲輿欲將碧字相教示¶
自解盤囊出素書¶
　　　　二十八¶
天上雞鳴海日紅青腰侍女掃朱宫洗花烝葉濾清酒¶
待與夫人邀五翁¶
<pb:KR4h0038_WYG_061-6b>¶
　　　　二十九¶
汗漫真遊實可竒人間天上與人知周王不信長生話¶
空使萇𢎞碧淚垂¶
　　　　三十¶
青錦縫裳綠玉襠滿身新帶五雲香閒依碧海攀鸞駕¶
笑就蘇君覔橘嘗¶
　　　　三十一¶
鶴不西飛龍不行露乾雲破洞簫清少年僊子說閒事¶
<pb:KR4h0038_WYG_061-7a>¶
遙隔彩雲聞笑聲¶
　　　　三十二¶
洞裏煙深木葉麤乗風使者降𤣥都隔花相見遥相賀¶
擎出懐中赤玉符¶
　　　　三十三¶
芝蕙芸花爛漫春瑞香煙露濕衣巾玉童私地誇書札¶
偷寫雲瑤暗贈人¶
　　　　三十四¶
<pb:KR4h0038_WYG_061-7b>¶
天上邀來不肻來人間雙鶴又空回秦皇漢武死何處¶
海畔紅桑花自開¶
　　　　三十五¶
紫羽麾幢下玉京却邀真母入三清白龍乆住渾相戀¶
斜倚祥雲不肻行¶
　　　　三十六¶
鶴呌風悲竹葉踈誰來五嶺拜雲俱人間肉馬無輕歩¶
踏破先生一巻書¶
<pb:KR4h0038_WYG_061-8a>¶
　　　　三十七¶
夜降西壇宴已終花殘月榭霧朦朧誰遊八海門前過¶
空洞一聲風雨中¶
　　　　三十八¶
忘却教人鎻後宫還丹失盡玉壺空姮娥若不偷靈藥¶
爭得長生在月中¶
　　　　三十九¶
暘谷先生下宴時月光初冷紫瓊枝淒清金石揭天地¶
<pb:KR4h0038_WYG_061-8b>¶
事在世間人不知¶
　　　　四十¶
共愛初平住九霞焚香不出閉金華白羊成隊難収拾¶
喫盡溪頭巨勝花¶
　　　　四十一¶
酒盡香殘夜欲分青童拜問紫陽君月光悄悄笙歌逺¶
馬影龍聲歸五雲¶
　　　　四十二¶
<pb:KR4h0038_WYG_061-9a>¶
海樹靈風吹彩煙丹陵朝客欲昇天無央公子停鸞轡¶
笑泥嬌妃索玉鞭¶
　　　　四十三¶
八景風回五鳳車崑崙山上看桃花若教使者沽春酒¶
須覔餘杭阿母家¶
　　　　四十四¶
叔卿遍覽九天春不見人間故舊人怪得蓬萊山下水¶
半成沙土半成塵¶
<pb:KR4h0038_WYG_061-9b>¶
　　　　四十五¶
欲飲尊中雲母漿月明花裏合笙簧更教小柰將龍去¶
便向金壇取阮郎¶
　　　　四十六¶
海上桃花千樹開麻姑一去不知來遼東老鶴應慵墮¶
教探桑田便不回¶
　　　　四十七¶
昨夜相邀宴杏壇等閒乘醉走青鸞紅雲塞路東風緊¶
<pb:KR4h0038_WYG_061-10a>¶
吹破芙蓉碧玉冠¶
　　　　四十八¶
雲鶴㝠㝠去不分落花流水恨空存不知玉女無期信¶
道與留門却閉門¶
　　　　四十九¶
采女平明受事回暗交丹契錦囊開欲書密詔防人見¶
佯喝青虬使莫來¶
　　　　五十¶
<pb:KR4h0038_WYG_061-10b>¶
太一元君昨夜過碧雲高髻綰婆娑手擡玉䇿紅於火¶
敲斷金鸞使唱歌¶
　　　　五十一¶
碧瓦彤軒月殿開九天花落瑞風來玉皇欲着紅龍衮¶
親喚金妃下手裁¶
　　　　五十二¶
長房自貴解飛飜五色雲中獨閉門看却桑田欲成海¶
不知還往幾人存¶
<pb:KR4h0038_WYG_061-11a>¶
　　　　五十三¶
赤龍停歩彩雲飛共道真王海上歸千歲紅桃香破鼻¶
玉盤盛出與金妃¶
　　　　五十四¶
碧海靈童夜到時徒勞相喚上瓊池因循天子能閑事¶
縱與青龍不解騎¶
　　　　五十五¶
且欲留君飲桂漿九天無事莫推忙青龍舉歩行千里¶
<pb:KR4h0038_WYG_061-11b>¶
休道蓬萊歸路長¶
　　　　五十六¶
侍女親擎玉酒巵滿巵傾酒勸安期等閒相别三千歲¶
長憶水邊分棗時¶
　　　　五十七¶
萬歲蛾眉不解愁旋彈清瑟旋閒遊忽聞下界笙簫曲¶
斜倚紅鸞笑不休¶
　　　　五十八¶
<pb:KR4h0038_WYG_061-12a>¶
去住樓臺一任風十三天洞暗相通行厨侍女炊何物¶
滿竈無煙玉炭紅¶
　　　　五十九¶
風動閒天清桂隂水精簾外冷沉沉西妃少女多春思¶
斜倚彤雲盡日吟¶
　　　　六十¶
王母相留不放回偶然沉醉臥瑤臺憑君與向蕭郎道¶
教著青龍取妾來¶
<pb:KR4h0038_WYG_061-12b>¶
　　　　六十一¶
絳節笙歌繞殿飛紫皇欲到五雲歸細腰侍女瑤花外¶
争向紅房報玉妃¶
　　　　六十二¶
聞君新領八霞司此别相逢是幾時妾有一觥雲母酒¶
請君終宴莫推辭¶
　　　　六十三¶
方士飛軒駐碧霞酒香風冷月初斜不知誰唱歸春曲¶
<pb:KR4h0038_WYG_061-13a>¶
落盡溪頭白玉花¶
　　　　六十四¶
方朔朝來到我家欲將靈樹出丹霞三千年後知誰在¶
擬種紅桃待放花¶
　　　　六十五¶
水滿桑田白日沉凍雲乾霰濕重隂遼東歸客閒相過¶
因話堯年雪更深¶
　　　　六十六¶
<pb:KR4h0038_WYG_061-13b>¶
朝回相引看紅鸞不覺風吹鶴氅偏好是興來騎白鶴¶
文妃為伴上重天¶
　　　　六十七¶
公子閒吟八景文花南拜别上陽君金鞭遙指玉清路¶
龍影馬嘶歸五雲¶
　　　　六十八¶
一百年中是一春不教日月輙移輪金鼇頭上蓬萊殿¶
唯有人間鍊骨人¶
<pb:KR4h0038_WYG_061-14a>¶
　　　　六十九¶
笑擎雲液紫瑤觥共請雲和碧玉笙花下偶然吹一曲¶
人間因識董雙成¶
　　　　七十¶
東皇長女沒多年從洗金芝到水邊無事伴他棊一局¶
等閒輸却賣花錢¶
　　　　七十一¶
紅草青林日半斜閒乘小鳳出彤霞路尋故舊過西谷¶
<pb:KR4h0038_WYG_061-14b>¶
因得冰園一尺𤓰¶
　　　　七十二¶
樹下星沉月欲高前溪水影濕龍毛洞天雲冷玉花發¶
公子盡披雙錦袍¶
　　　　七十三¶
紫水風吹劍樹寒水邊年少下紅鸞未知百一窮陽數¶
畧請先生止的看¶
　　　　七十四¶
<pb:KR4h0038_WYG_061-15a>¶
武皇含笑把金觥更請霓裳一兩聲䕶帳宫人最年少¶
舞腰時挈繡裙輕¶
　　　　七十五¶
瓊樹扶踈壓瑞煙玉皇朝客滿花前東風小飲人皆醉¶
短尾青龍枕水眠¶
　　　　七十六¶
彤閣鐘鳴碧鷺飛皇君催熨紫霞衣丹房玉女心慵甚¶
貪看投壺不肻歸¶
<pb:KR4h0038_WYG_061-15b>¶
　　　　七十七¶
崑崙山上自雞啼羽客爭昇碧玉梯因駕五龍看較藝¶
白鸞功用不如妻¶
　　　　七十八¶
沙野先生閉玉虚㷊香夜寫紫微書供承童子閒無事¶
教剉瓊花餵白驢¶
　　　　七十九¶
雲隴瓊花滿地香碧沙紅水遍朱堂外人欲壓長生籍¶
<pb:KR4h0038_WYG_061-16a>¶
拜請飛瓊報玉皇¶
　　　　八十¶
玉洞長春風景鮮丈人私宴就芝田笙歌暫向花間盡¶
便是人間一萬年¶
　　　　八十一¶
青童傳語便須回報道麻姑玉蘂開滄海成塵老閒事¶
且乘龍鶴看花來¶
　　　　八十二¶
<pb:KR4h0038_WYG_061-16b>¶
絳樹彤雲户半開守花童子怪人來青牛臥地喫瓊草¶
知道先生朝未回¶
　　　　八十三¶
石洞沙溪二十年向明杭日夜朝天白礬煙盡水銀冷¶
不覺小龍牀下眠¶
　　　　八十四¶
紫微深鎻敞丹軒太帝親談不死門從此百寮俱拜後¶
走龍鞭虎下崑崙¶
<pb:KR4h0038_WYG_061-17a>¶
　　　　八十五¶
雲衫玉帶好威儀三洞真人入奏時頻看金鞭打龍角¶
爲嗔西去上天遲¶
　　　　八十六¶
太子真娥相領行當天合曲玉簫清梨花新折東風軟¶
猶在緱山樂笑聲¶
　　　　八十七¶
洞裏月明瓊樹風畫簾青室影朦朧香殘酒冷玉妃睡¶
<pb:KR4h0038_WYG_061-17b>¶
不覺七真歸海中¶
　　　　八十八¶
青苑紅堂壓瑞雲月明閒宴九陽君不知昨夜誰先醉¶
書破明霞八幅裙¶
　　　　八十九¶
東溟兩度作塵飛一萬年來㑹面稀千樹梨花百壺酒¶
共君論飲莫論詩¶
　　　　九十¶
<pb:KR4h0038_WYG_061-18a>¶
滄海令抛即未能且縁鸞鶴立相仍蔡家新婦莫嫌少¶
領取真珠三五升¶
　　　　九十一¶
溪影沉沙樹影清人家皆踏五音行可憐三十六天路¶
星月滿空瓊草青¶
　　　　九十二¶
北斗西風吹白榆穆公相笑夜投壺花前玉女來相問¶
賭得青龍許贖無¶
<pb:KR4h0038_WYG_061-18b>¶
　　　　九十三¶
九天王母皺蛾眉惆悵無言倚桂枝悔不長留穆天子¶
任將妻妾住瑤池¶
　　　　九十四¶
暫隨鳬伯縱閒遊飲鹿因過翠水頭宫殿寂寥人不見¶
碧花菱角滿潭秋¶
　　　　九十五¶
新授金書八素章玉皇教妾主扶桑與君一别三千歲¶
<pb:KR4h0038_WYG_061-19a>¶
却厭僊家日月長¶
　　　　九十六¶
八海風涼水影高上卿教製赤霜袍蛟絲玉線難裁割¶
須借玉妃金剪刀¶
　　　　九十七¶
海上風來吹杏枝崑崙山上看花時紅龍錦襜黄金勒¶
不是元君不得騎¶
　　　　九十八¶
<pb:KR4h0038_WYG_061-19b>¶
絳闕夫人下北方細環清珮響丁當攀花笑入春風裏¶
偷折紅桃寄阮郎¶
　　　放猿　　　　　　　　　　吉師老¶
放爾千山萬里身野泉晴樹好為鄰啼時莫近瀟湘岸¶
明月孤舟有旅人¶
　　　鴛鴦¶
江島濛濛煙靄微緑蕪深處刷毛衣渡頭驚起一雙去¶
飛上文君舊錦機¶
<pb:KR4h0038_WYG_061-20a>¶
　¶
　¶
　¶
　¶
　¶
　¶
　¶
　¶
<pb:KR4h0038_WYG_061-20b>¶
　¶
　¶
　¶
　¶
　¶
　¶
　¶
　萬首唐人絶句巻六十一¶
