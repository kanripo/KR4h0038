# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:04.134301
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷七十二
<pb:KR4h0038_WYG_072-1a>¶
欽定四庫全書¶
　萬首唐人絶句巻七十二¶
　　　　　　　　　　　　　宋　洪邁　編¶
　　七言¶
　　　柳　　　　　　　　　　　顧　雲¶
閒花野草總爭新眉皺絲乾獨不勻乞與東風殘氣力¶
莫敎虛度一年春¶
　　　牡丹　　　　　　　　　　王　叡¶
<pb:KR4h0038_WYG_072-1b>¶
牡丹妖艷亂人心一國如狂不惜金曷若東園桃與李¶
果成無語自垂隂¶
　　　秋¶
蟬噪古槐疎葉下樹銜斜日映孤城欲知潘鬢愁多少¶
一夜新添白數莖¶
　　　燕¶
海燕雙飛意若何曲梁嘔嘠語聲多茅簷不厭嫌卑陋¶
猶勝呉宫爇竹窠¶
<pb:KR4h0038_WYG_072-2a>¶
　　　貽九華上人　　　　　　　齊　巳¶
一法傳聞繼老能九華閒卧最髙層秋鐘盡後殘陽暝¶
門掩松邉雨夜燈¶
　　　紅薔薇花¶
晴日當樓曉香歇錦帶盤空欲成結鶯聲漸老柳飛時¶
狂風吹落猩猩血¶
　　　謝猨皮¶
貴向獵師家買得攜來乞與坐禪牀不知摘月秋潭畔¶
<pb:KR4h0038_WYG_072-2b>¶
曾對何人啼斷腸¶
　　　精舎遇雨　　　　　　　　清　江¶
空門寂寂淡吾身溪雨微微洗客塵卧向白雲情未盡¶
任他黄鳥醉芳春¶
　　　小雪¶
落雪臨風不厭看更多還恐蔽林巒愁人正在書窻下¶
一片飛來一片寒¶
　　　漁者　　　　　　　　　　貫　休¶
<pb:KR4h0038_WYG_072-3a>¶
風惡波狂身似閒滿頭霜雪背青山相逢略問家何在¶
回指蘆花滿舎間¶
　　　琴　　　　　　　　　　　隱　巒¶
七條絲上寄深意澗水松風生十指自乃知音猶尚稀¶
欲敎更入何人耳¶
　　　浮橋¶
横壓驚波防没溺當初元剏是軍機行人到此全無滯¶
一片江雲踏欲飛¶
<pb:KR4h0038_WYG_072-3b>¶
　　　鷺鷥　　　　　　　　　　无　則¶
白蘋紅蓼碧江涯日暖雙雙立睡時願揭金籠放歸去¶
却隨沙鶴鬭輕絲¶
　　　百舌鳥二首¶
千愁萬恨過花時似向春風怨别離若使衆禽俱解語¶
一生懐抱有誰知¶
長截鄰雞呌五更數般名字百般聲饒伊搖舌先知曉¶
也待青天明即鳴¶
<pb:KR4h0038_WYG_072-4a>¶
　　　桐花鳥　　　　　　　　　可　鵬¶
五色毛衣比鳳雛深花叢裏秪無如美人買得偏憐惜¶
移向金釵重幾銖¶
　　　金錢花　　　　　　　　　盧子發¶
輪郭休誇四字書紅窠寫出對庭除時時買得佳人笑¶
本色金錢却不知¶
　　　早行　　　　　　　　　　羅　鄴¶
雨灑江聲風又吹扁舟正與睡相宜無端戍鼓催前去¶
<pb:KR4h0038_WYG_072-4b>¶
别却青山向曉行¶
　　　公子行¶
雕鞍玉勒照花明過後香風特地生半醉五侯門裏出¶
月髙猶在禁街行¶
　　　鴈¶
暮天新鴈起汀洲紅蓼花開水國愁想得故園今夜月¶
幾人相憶在江樓¶
　　　鴛鴦二首¶
<pb:KR4h0038_WYG_072-5a>¶
紅閒碧靜霽煙開錦翅雙飛去又回一種相連名字好¶
盡縁人恨别離來¶
暖依牛渚紅莎媚夕宿龍池禁漏催相對若敎秦女見¶
便應攜上鳳凰臺¶
　　　螢(一首/在前)¶
徘徊無燭冷無烟秋逕莎庭入夜天休向書窻來照字¶
近來紅燭滿歌筵¶
　　　雞冠花¶
<pb:KR4h0038_WYG_072-5b>¶
一枝濃艷對秋光露滴風搖倚砌傍曉景乍看何處似¶
謝家新染紫羅裳¶
　　　詠鏡¶
昔歲相宜别有情千回磨拭始將行如今漸老愁無限¶
把向閒窻却怕明¶
　　　祖龍詞　　　　　　　　　熊　皦¶
平吞六國更何求童女童男問十洲滄海不回應悵望¶
始知徐福解風流¶
<pb:KR4h0038_WYG_072-6a>¶
　　　謫居海上¶
家臨涇水隔秦川來徃關河路八千堪恨此身何處老¶
始皇橋畔又經年¶
　　　詠猨　　　　　　　　　　周　朴¶
生在巫山更向西不知何事到巴溪中宵為憶秋雲伴¶
遙隔朱門向月啼¶
　　　桃花¶
桃花春色暖先開明媚誰人不看來可惜狂風吹落後¶
<pb:KR4h0038_WYG_072-6b>¶
殷紅片片㸃莓苔¶
　　　淺井　　　　　　　　　　方　干¶
夜入明河星似少&KR0892;搖澄碧扇風翻細泉細脉難來到¶
應覺添缾耗舊痕¶
　　　　　(原/闕)¶
十六聲中運手輕一聲聲似自然聲不縁精妙過流軰¶
爭得江南别有名¶
　　　鸕鷀　　　　　　　　　　杜荀鶴¶
<pb:KR4h0038_WYG_072-7a>¶
一般毛色結羣飛兩岸煙汀好景時水底有魚銜得去¶
看來却是鷺鷀飢¶
　　　梁王坐上賦無雲雨¶
同是乾坤事不同雨絲飛灑日輪中若敎隂朗長相似¶
爭表梁王造化功¶
　　　涇溪¶
涇溪石險人競畏終歲不聞傾覆人若是半流無石處¶
時時聞説有沉淪¶
<pb:KR4h0038_WYG_072-7b>¶
　　　醉書僧壁¶
九華山色正堪愛留得髙僧爾許年聽我吟詩供我酒¶
不曽穿得判齋錢¶
　　　寄李隱居¶
自小棲𤣥到老閒如雲如鶴住應難溪山不必將錢買¶
贏得來來去去看¶
　　　蟬　　　　　　　　　　　李　郢¶
飲蟬驚雨落髙槐山蟻移將入石階若使秦樓美人見¶
<pb:KR4h0038_WYG_072-8a>¶
還應一為㧞金釵¶
　　　螢　　　　　　　　　　　郭　震¶
秋風凛凛月依依飛過髙梧影裏時處暗若敎同衆類¶
世間爭得有人知¶
　　　蛩¶
愁殺離家未逹人一聲聲到枕邉聞苦吟莫向朱門裏¶
滿耳笙歌不聽君¶
　　　雲¶
<pb:KR4h0038_WYG_072-8b>¶
聚散虚空去復還野人閒處倚笻看不知身外無根物¶
蔽月遮星作萬端¶
　　　野井¶
縱無汲引味清澄冷浸寒空月一輪鑿處若敎當要路¶
為君常濟往来人¶
　　　米囊花¶
開花空道勝於草結實何曽濟得民却笑野田禾與黍¶
不聞絃管過青春¶
<pb:KR4h0038_WYG_072-9a>¶
　　　惜花¶
艷拂衣襟蘂拂杯遶枝閒共蝶徘徊春風滿目還惆悵¶
半欲離披半未開¶
　　　蓮花¶
臉膩香薫似有情世間何物比輕盈湘妃雨後來池看¶
碧玉盤中弄水晶¶
　　　責宜陽到荆渚　　　　　　李　伉¶
漢江江水水連天被責宜陽路幾千為問埜人山鳥語¶
<pb:KR4h0038_WYG_072-9b>¶
問予歸棹是何年¶
　　　冬夕　　　　　　　　　　岑　參¶
浩汗霜風刮天地温泉大井無生意澤國龍蛇凍不伸¶
南山瘦柏消殘翠¶
　　　桃花　　　　　　　　　　呉　融¶
滿樹和嬌爛漫紅萬枝丹彩灼春融何當結作千年實¶
將示人間遊化工¶
　　　木筆花¶
<pb:KR4h0038_WYG_072-10a>¶
嫰如新竹管初齊粉膩紅輕様可攜誰與詩人偎檻看¶
好於牋墨併分題¶
　　　題袁州龍興寺　　　　　　易　偲¶
百尺古松松下寺寶幡朱蓋盡珊珊閒庭甘露幾回落¶
青石緑苔猶未乾¶
　　　贈廣宣大師　　　　　　　曹　松¶
惜昔同遊紫閣雲别來三十二回春白頭相見雙林下¶
猶是清朝未退人¶
<pb:KR4h0038_WYG_072-10b>¶
　　　華清宮　　　　　　　　　崔　櫓¶
門封青鎻悄無人落日秋聲渭水濱紅葉下山寒寂寂¶
濕雲如夣雨如塵¶
　　　又　　　　　　　　　　　李　甘¶
中原無鹿海無波鳳輦鸞旗出幸多今日故宮歸寂寞¶
太平功業在山河¶
　　　粉牋所書　　　　　　　　無名人¶
三月江南花滿枝風輕簾幙燕爭飛游人休惜夜秉燭¶
<pb:KR4h0038_WYG_072-11a>¶
楊桞隂濃春欲歸¶
　　　煎茶　　　　　　　　　　成文幹¶
岳寺春深睡起時虎跑泉畔思遲遲蜀茶倩箇雲僧碾¶
自拾枯松三四枝¶
　　　松¶
大夫名價古今聞盤屈孤貞更出羣將謂嶺頭閒不了¶
夕陽猶挂數枝雲¶
　　　新燕¶
<pb:KR4h0038_WYG_072-11b>¶
纔離海島宿江濱應夢笙歌作近鄰減省雕梁並頭語¶
畵堂中有未歸人¶
　　　㑹友不至¶
王孫還是負佳期玉馬追遊日漸西獨上郊原人不見¶
鷓鴣飛過落花溪¶
　　　惜花¶
忘飡為戀滿枝紅錦障頻移䕶晚風客散酒酣歸未得¶
欄邉獨立月明中¶
<pb:KR4h0038_WYG_072-12a>¶
　　　中秋月¶
王母䊋成鏡未收倚欄人在水精樓笙歌莫占清光盡¶
留與溪翁一釣舟¶
　　　暮春日宴溪亭¶
寒日尋芳遊不足溪亭還醉緑楊煙誰家花落臨流樹¶
數片殘紅到檻前¶
　　　曉¶
列宿回元朝北極爽神晞露滴樓臺佳人巻箔臨階砌¶
<pb:KR4h0038_WYG_072-12b>¶
笑指庭花昨夜開¶
　　　夕¶
臺榭沉沉禁漏初麝煙紅蠟透蝦鬚雕籠鸚鵡將棲宿¶
不許鵶鬟轉轆轤¶
　　　露¶
銀河昨夜降醍醐灑遍坤維萬象蘇疑是鮫人曾泣處¶
滿池荷葉捧金珠¶
　　　遊紫陽宮¶
<pb:KR4h0038_WYG_072-13a>¶
古殿煙霞簇畵屏直疑踪跡到蓬瀛碧桃滿地眠花鹿¶
深院松窻擣藥聲¶
　　　除夜¶
銅龍看却送春來莫惜顛狂酒百杯吟鬢就中專擬白¶
那堪更被二更催¶
　　　元日¶
戴星先捧祝堯觴鏡裏堪驚兩鬢霜好是燈前偷失笑¶
屠蘇應不得先嘗¶
<pb:KR4h0038_WYG_072-13b>¶
　　　寒夜吟¶
洞房脉脉寒宵永燭影香消金鳳冷猧兒睡壓喚不醒¶
漏窻撲落銀蟾影¶
　　　栁枝辭九首¶
輕籠小徑近誰家玉馬追風翠影斜愛把長條惱公子¶
惹他頭上海棠花¶
鵝黄剪出小花鈿綴上芳枝色轉鮮飲散無人收拾得¶
月明堦下伴鞦韆¶
<pb:KR4h0038_WYG_072-14a>¶
東君愛惜與先春草澤無人處也新委囑露華并細雨¶
莫敎遲日惹風塵¶
勾踐初迎西子年琉璃為箒掃溪煙至今不改當時色¶
留與王孫繫酒船¶
緑楊移傍小亭栽便擁穠煙撥不開誰把金刀為删掠¶
放敎明月入窻來¶
逺接關河髙接雲雨餘洗出半天津牡丹不用相輕薄¶
自有清隂覆得人¶
<pb:KR4h0038_WYG_072-14b>¶
掩映鶯花媚有餘風流才調比應無朝朝奉御臨池上¶
不羨青松拜大夫¶
王孫宴罷曲江池折取春光伴醉歸怪得美人爭鬭乞¶
要他穠翠染羅衣¶
殘照林梢裊數枝能招醉客上金堤馬驕如練纓如犬¶
瑟瑟隂中歩歩嘶¶
　　　登甘露臺　　　　　　　　劉言史¶
偶至無塵空翠間雨花甘露境閒閒身心未寂終為累¶
<pb:KR4h0038_WYG_072-15a>¶
非想天中獨退還¶
　　　夜泊潤州江口¶
秋江欲起白頭波賈客瞻風無渡河千船火絶寒宵半¶
獨聽鐘聲覺寺多¶
　　　看山木𤓰花二首¶
裛露凝氛紫艷新千般婉娜不勝春年年此樹花開日¶
出盡丹陽郭裏人¶
柔枝濕艷亞朱欄暫作庭芳便欲殘深藏數片將歸去¶
<pb:KR4h0038_WYG_072-15b>¶
紅縷金針繡取看¶
　　　題十三弟竹園¶
繞屋扶疎聳翠莖苔滋粉様有幽情丹陽萬户春光靜¶
獨自君家秋雨聲¶
　　　尋易尊師不見　　　　　　陳　嶰¶
爛漫紅霞光照衣苔封白石路微微華陽洞裏何人在¶
落盡松花不見歸¶
　　　題中峰　　　　　　　　　費冠卿¶
<pb:KR4h0038_WYG_072-16a>¶
中峰髙拄泬寥天上有茅菴與石泉晴景獵人曾望見¶
青藍色裏一僧禪¶
　　　徴拜拾遺書情二首¶
拾遺帝側知難得官𦂳才微恐不勝好是中朝絶親友¶
九華山下詔來徴¶
三千里外一微臣二十年來任運身今日忽䝉天子召¶
自慚驚動國中人¶
　　　九華樓晴望　　　　　　　張　喬¶
<pb:KR4h0038_WYG_072-16b>¶
一夜江潭風雨後九華晴望倚天秋重來此地知何日¶
欲别殷勤更上樓¶
　　　登遊齊山　　　　　　　　許　堅¶
星使南馳入楚重此山偏得駐行踪落花滿地月華冷¶
寂寞舊山三四峰¶
　　　寄尉遲侍御　　　　　　　李昭象¶
我眠青嶂弄澄潭君戴貂蟬白玉篸應向謝公樓上望¶
九華山色在西南¶
<pb:KR4h0038_WYG_072-17a>¶
　　　招西湖道者¶
危峰抹黛夾晴川樹簇紅英草碧煙樵客雲僧兩無事¶
此中堪去覔靈山¶
　　　題汶川村居　　　　　　　滕　白¶
種茶巖接紅霞塢灌稻泉生白石根皤腹老翁眉似雪¶
海棠花下戲兒孫¶
　　　燕¶
短羽新來别海陽真珠髙捲語雕梁佳人未必全聽爾¶
<pb:KR4h0038_WYG_072-17b>¶
正把金針繡鳳凰¶
　　　送咸安公主　　　　　　　孫叔向¶
鹵簿遲遲出國門漢家公主嫁烏孫玉顔使向穹廬去¶
衛霍空承明主恩¶
　　　嘲螃蠏　　　　　　　　　朱貞白¶
蛇眼龜形脚似蛛未曾正面向人趨如今飣在盤筵上¶
得似江湖亂走無¶
　　　題杜秀才水亭　　　　　　陸龜䝉¶
<pb:KR4h0038_WYG_072-18a>¶
曉和風露立晴煙秪恐腥魂涴洞天雲肆有龍君若買¶
便敲初日鑄金錢¶
　　　桃花磯　　　　　　　　　張　顛¶
隱隱飛橋隔墅煙石磯西畔問漁船桃花盡日隨流水¶
洞在清溪何處邉¶
　　　山行留客¶
山光物態弄春暉莫為輕隂便擬歸縱使晴明無雨色¶
入雲深處亦霑衣¶
<pb:KR4h0038_WYG_072-18b>¶
　　　春遊值雨¶
欲尋軒檻倒清尊江上煙雲向晚昏須倩東風吹散雨¶
明朝却待入華園¶
　　　對御書後又一絶　　　　　亞　棲¶
通神筆法得𤣥門親入長安謁至尊莫怪出來多意氣¶
草書曾悦聖明君¶
　　　題英禪師¶
將知德行異尋常每見持經在道塲欲識用心精潔處¶
<pb:KR4h0038_WYG_072-19a>¶
一瓶秋水一爐香¶
　　　宜春郡城聞猨　　　　　　崔　江¶
怨抱霜枝向月啼數聲清遶郡城低那堪日夜有雲雨¶
便似巫山與建溪¶
　¶
　¶
　¶
　¶
<pb:KR4h0038_WYG_072-19b>¶
　¶
　¶
　¶
　¶
　¶
　¶
　¶
　萬首唐人絶句巻七十二¶
