# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.432095
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷三十八
<pb:KR4h0038_WYG_038-1a>¶
欽定四庫全書¶
　萬首唐人絶句巻三十八¶
　　　　　　　　　　　　宋　洪邁　撰¶
　　七言¶
　　　重陽二首　　　　　　　　趙　嘏¶
節逢重九海門外家在五湖煙水東還向秋山覔詩句¶
伴僧吟對菊花風¶
病酒堅辭綺席春菊花空伴水邉身由來舉止非閑雅¶
<pb:KR4h0038_WYG_038-1b>¶
不是龍山落㡌人¶
　　　十無詩寄桂府楊中丞¶
琴酒曽將風月須謝公名跡滿江湖不知貴擁旌旗後¶
猶暇憐詩愛酒無¶
東省南宫興不孤幾因詩酒謬招呼一從開署芙蓉幕¶
曽向風前記得無¶
遥聞桂水遶城隅城上江山滿畫圖為問訾家洲畔月¶
清秋擬許醉狂無¶
<pb:KR4h0038_WYG_038-2a>¶
日暮江邉一小儒空憐未有白髭鬚馬融已貴諸生老¶
猶自容窺絳帳無¶
一種吟詩號孔徒滄江有客獨踈愚初筵盡辟知名士¶
許到風前月下無¶
望㫁南雲日已晡便應凴夢過重湖不知自古登龍者¶
曾有因詩泥得無¶
早㳺門館一樵夫祗愛吟詩傍藥爐旌斾滿江身不見¶
思言記得潁川無¶
<pb:KR4h0038_WYG_038-2b>¶
孔融襟抱稱名儒愛物憐才與世殊今日賓堦忘姓字¶
當時省記薦雄無¶
僻愛江山俯坐隅人閒不是便為圖樽前為問神仙伴¶
肯向三清慰薦無¶
膺門不避額逢朱絶境由來巻軸須早忝阿戎詩友契¶
趨庭曽薦禰生無¶
　　　寄山僧¶
雲裏幽僧不置房橡花藤葉蓋禪牀朝來逢著山中伴¶
<pb:KR4h0038_WYG_038-3a>¶
聞說新移最上方¶
　　　喜張濆及第¶
九轉丹成最上仙青天暖日踏雲軒春風賀喜無言語¶
排比花枝滿杏園¶
　　　贈張濆牓頭被駮落¶
莫向花前泣酒杯謫仙依舊是仙才猶堪與世為祥瑞¶
曾到蓬山頂上來¶
　　　悼亡二首¶
<pb:KR4h0038_WYG_038-3b>¶
一燭從風到奈何三年衾枕逐流波雖知不得公然淚¶
時泣闌干恨更多¶
明月蕭蕭海上風君歸泉路我飄蓬門前雖有如花貌¶
爭奈如花心不同¶
　　　送張主薄　　　　　　　　顧非熊¶
松忩久是飡霞客山縣新為主印官混俗故來分利禄¶
不教長作異人看¶
　　　𤓰洲送朱萬言¶
<pb:KR4h0038_WYG_038-4a>¶
渡頭風晩葉飛頻君去還呉我入秦雙涙别家猶未㫁¶
不堪仍送故鄉人¶
　　　秋夜長安病後作¶
秋中帝里經旬雨晴後蟬聲更不聞牢落閑庭新病起¶
故鄉南去鴈成羣¶
　　　題王使君片玉¶
勢似孤峯一片成坐來疑有白雲生主人莫怪殷勤看¶
逺客長懷舊隠情¶
<pb:KR4h0038_WYG_038-4b>¶
　　　代宫嬪　　　　　　　　　栁公權¶
不分前時忤主恩已甘寂寞守長門今朝却得君王顧¶
重入椒房拭涙痕¶
　　　楓橋夜泊　　　　　　　　張　繼¶
月落烏啼霜滿天江楓漁火對愁眠姑蘇城外寒山寺¶
夜半鐘聲到客船¶
　　　閶門即事¶
耕夫占募逐樓船春草青青萬頃田試上呉門看郡郭¶
<pb:KR4h0038_WYG_038-5a>¶
清明幾處有新煙¶
　　　晩涼　　　　　　　　　　裴夷直¶
簷前蔽日多髙樹竹下添池有小渠山客野僧歸去後¶
晩涼移案獨臨書¶
　　　和周侍御洛城雪¶
天街飛轡踏瓊英四顧全疑在玉京一種相如抽祕思¶
兎園那比鳯凰城¶
　　　奉和大梁相公送人二首¶
<pb:KR4h0038_WYG_038-5b>¶
謝公日日傷離别又向西堂送阿連想到越中秋已盡¶
鏡湖應羡月團圓¶
北津楊栁迎煙緑南岸闌干映水紅君到襄陽渡江處¶
始應回首憶羊公¶
　　　酬唐仁烈相别後喜隔風未發見寄¶
離心一起涙雙流春浪無情也白頭風若有知須放去¶
莫教重别又重愁¶
　　　秦中卧病思歸¶
<pb:KR4h0038_WYG_038-6a>¶
索索凉風滿樹頭破忩殘月五更秋病身歸處呉江上¶
一寸心中萬里愁¶
　　　送王繢¶
翠羽長将玉樹期偶然飛下肯多時翩翩一路嵐隂晩¶
却入青葱宿舊枝¶
　　　贈羙人琴絃¶
應從玉指到金徽萬態千情料可知今夜燈前湘水怨¶
殷勤封在七條絲¶
<pb:KR4h0038_WYG_038-6b>¶
　　　病中知皇子陂荷花盛發寄王繢¶
十里蓮塘路不賖病來簾外是天涯煩君四句遥相寄¶
應得詩中便看花¶
　　　嵗日先把屠蘇酒¶
自知年幾偏應少先把屠蘇不讓春儻更數年逢此日¶
還應惆悵羡他人¶
　　　上下七盤二首¶
斗回山路掩皇州二載歡娯一望休從此萬重青嶂合¶
<pb:KR4h0038_WYG_038-7a>¶
無因更得重囘頭¶
商山半月雨漫漫偶值新晴下七盤山似換來天似洗¶
可憐風日到長安¶
　　　　八月十五日夜¶
去年今夜在商州還為清光上驛樓宛是依依舊顔色¶
自憐人換幾般愁¶
　　　南詔朱藤杖¶
六節南藤色似朱拄行階砌勝人扶會須將入深山去¶
<pb:KR4h0038_WYG_038-7b>¶
倚看雲泉作老夫¶
　　　夜意¶
蕭踈盡地林無影浩蕩連天月有波獨立空亭人睡後¶
洛橋風便水聲多¶
　　　漫作¶
月色莫來孤寢處春風任向别人家梁園桃李雖無數¶
斷定今年不看花¶
　　　訪劉君¶
<pb:KR4h0038_WYG_038-8a>¶
擾擾馳蹄又走輪五更飛盡九衢塵靈芝破觀深松院¶
還有齋時未起人¶
　　　楊栁枝詞¶
已作緑絲籠曉日又成飛絮撲晴波隋家不合栽楊栁¶
長遣行人春恨多¶
　　　寄杭州崔使君¶
朝下歸來只閉關羡君髙歩出人寰三年不見塵中事¶
滿眼江濤送雪山¶
<pb:KR4h0038_WYG_038-8b>¶
　　　窮冬曲江閑步¶
雪盡南坡鴈北飛草根春意勝春暉曲江永日無人到¶
獨遶寒池又獨歸¶
　　　省中題新植雙松¶
端坐髙宮起逺心雲髙水濶共幽沉更堂寓直将誰語¶
自種雙松伴夜吟¶
　　　崇山郡¶
地盡炎荒瘴海頭聖朝今又放驩兠交州已在南天外¶
<pb:KR4h0038_WYG_038-9a>¶
更過交州四五州¶
　　　臨水¶
一見心原㫁百憂益知身世兩悠悠江亭獨倚欄干處¶
人亦無言水亦流¶
　　　題江上栁寄李使君¶
桂江南度無楊栁見此令人眼暫明應學郡中賢太守¶
依依相向許多情¶
　　　江上見月懷古¶
<pb:KR4h0038_WYG_038-9b>¶
月上江平夜不風伏波遺跡半成空今宵倍欲悲陵谷¶
銅柱分明在水中¶
　　　鸚鵡¶
勸爾莫移禽鳥性翠毛紅觜任天真如今漫學人言巧¶
解語終須累爾身¶
　　　寄婺州李給事二首¶
心盡玉皇恩已逺跡留江郡宦應孤不知壯氣今何似¶
猶得凌雲貫日無¶
<pb:KR4h0038_WYG_038-10a>¶
瘴鬼翻能念直心五年相遇不相侵目前唯有思君病¶
無底滄溟未是深¶
　　　秋日¶
六眸龜北涼應早三足烏南日正長常記京闗怨揺落¶
如今目斷滿林霜¶
　　　遣意¶
梧桐墜露悲先朽松桂凌霜倚後枯不是世間長在物¶
蹔分貞脆竟何殊¶
<pb:KR4h0038_WYG_038-10b>¶
　　　戲酬惟賞上人¶
師是浮雲無着身我居塵網敢相親應從海上秋風便¶
偶自飛來不為人¶
　　　寓言¶
流水頽陽不暫停東流西落兩無情不是世間人自老¶
古來華髪此中生¶
　　　憶家¶
天海相迎無盡處夢魂來往尚應難誰言南海無霜雪¶
<pb:KR4h0038_WYG_038-11a>¶
試向愁人兩鬢看¶
　　　留客¶
青梅欲熟笋初長嫰緑新隂遶砌涼湖館翛然無俗客¶
白衣居士且匡牀¶
　　　别蘄春王判官¶
四十年來真久故三千里外暫相逢今日一盃成逺别¶
煙波眇眇恨重重¶
　　　將發循州社日於所居館宴送¶
<pb:KR4h0038_WYG_038-11b>¶
浪花如雪疊江風社過髙秋萬恨中明日便隨江燕去¶
依依俱是故巢空¶
　　　亂後經淮隂岸　　　　　　朱　放¶
荒村古岸誰家在野水溪雲處處愁唯有河邉衰柳樹¶
蟬聲相送到楊州¶
　　　别李季蘭¶
古岸新花開一枝岸旁花下有分離莫将羅袖拂花落¶
便是行人腸㫁時¶
<pb:KR4h0038_WYG_038-12a>¶
　　　九日期登山不得徃因贈楊凝¶
欲從携手登髙去一到門前意已無那得更将頭上髪¶
學他年少挿茱茰¶
　　　尋山家　　　　　　　　長孫佐輔¶
獨訪山家歇還渉茅屋斜連隔松葉主人聞語未開門¶
繞籬野菜飛黄蝶¶
　　　沼邉枯樹¶
野火燒枝水洗根數圍枯樹半心存應是無機承雨露¶
<pb:KR4h0038_WYG_038-12b>¶
却將春色寄苔痕¶
　　　别友人¶
愁多不忍醒時别想極還尋靜處行誰遣同衾又分手¶
不如行路本無情¶
　　　祠漁山神女歌二首　　　　王　叡¶
蓪草頭花椰葉裙蒲葵樹下舞蠻雲引領望江遥滴酒¶
白蘋風起水生文¶
棖棖山響荅琵琶酒濕青莎肉飼鴉樹葉無聲神去後¶
<pb:KR4h0038_WYG_038-13a>¶
紙錢灰出木綿花¶
　　　即事奉呈韋使君　　　　　秦　系¶
久卧雲間已息機青袍忽着狎鷗飛詩興到來無一事¶
郡中今有謝元暉¶
　　　宴城東莊　　　　　　　　崔　思¶
一月生人笑幾回相逢相值且銜杯眼看春色如流水¶
今日殘花昨日開¶
　　　同前　　　　　　　　　　崔敏童¶
<pb:KR4h0038_WYG_038-13b>¶
一年又過一年春百嵗曾無百嵗人能向花中幾回醉¶
十千沽酒莫辭頻¶
　　　長門怨二首　　　　　　　劉　皁¶
宫殿沉沉月欲分昭陽更漏不堪聞珊瑚枕上千行淚¶
不是思君是恨君¶
蟬鬢慵梳倚帳門蛾眉不掃慣承恩傍人未必知心事¶
一靣殘粧空涙痕¶
　　　漁陽將軍　　　　　　　　張　為¶
<pb:KR4h0038_WYG_038-14a>¶
霜髭擁頷對窮秋着白貂裘獨上樓向北望星提劔立¶
一生長為國家憂¶
　　　婕妤怨　　　　　　　　　王　沈¶
長信梨花暗欲棲應門上鑰草萋萋春風吹花亂撲户¶
班絶車聲不至啼¶
　　　湘中謡二首　　　　　　　崔　塗¶
煙愁雨細雲冥冥杜蘭香老三湘清故山望㫁不知處¶
&KR0008;鴂隔花時一聲¶
<pb:KR4h0038_WYG_038-14b>¶
蒼山遥遥江潾潾路傍老盡未閒人王孫不見草空緑¶
惆悵渡頭春復春¶
　　　泉¶
逺辭巖竇瀉潺潺靜拂雲根別故山可惜寒聲留不得¶
旋添波浪向人間¶
　　　感花¶
繡軛香韀夜不歸少年爭惜最紅枝東風一陣黄昏雨¶
又到繁花夢覺時¶
<pb:KR4h0038_WYG_038-15a>¶
　　　巫山旅别¶
五千里外三年客十二峯前一望秋無限别魂招不得¶
夕陽西下水東流¶
　　　雲¶
得路直為霖濟物不然閒共鶴忘機無端是向陽臺畔¶
長送襄王暮雨歸¶
　　　澗松¶
寸寸凌霜長勁條路人猶笑未干宵南園桃李誠堪羡¶
<pb:KR4h0038_WYG_038-15b>¶
爭奈春殘又寂寥¶
　　　讀漢武内傳¶
分明三鳥下儲胥一覺鈞天夢不如爭那白頭方士到¶
茂陵紅樹已蕭踈¶
　　　聲¶
歡戚猶來恨不平此中髙下本無情韓娥絶唱唐衢哭¶
盡是人間第一聲¶
　　　題海棠花圖¶
<pb:KR4h0038_WYG_038-16a>¶
海棠花底三年住不覺海棠花盛開却向江南看圖畫¶
始慙虚到蜀中來¶
　　　上巳日¶
未敢分明賞物華十年如見夢中花遊人過盡衡門掩¶
獨自凭欄到日斜¶
　　　夷陵夜泊¶
家依楚塞窮秋别身逐孤舟萬里行一曲巴歌半江月¶
便應消得二毛生¶
<pb:KR4h0038_WYG_038-16b>¶
　　　放鷓鴣¶
秋入池塘風露微曉開籠檻看初飛滿身金翠畫不得¶
無限煙波何處歸¶
　　　江雨望花　　　　　　　　盧　中¶
細雨滿江春水漲好風留客野梅香避秦不是無歸意¶
一度&KR1134;花一斷腸¶
　　　初識梅花¶
江北不如南地暖江南好斷北人腸燕脂桃頰棃花粉¶
<pb:KR4h0038_WYG_038-17a>¶
共作寒梅一靣粧¶
　　　折楊桞¶
朝朝車馬如蓬轉處處江山待客歸若使人閒少離别¶
楊花應合過春飛¶
　　　七夕¶
年年七夕渡瑶軒誰道秋期有淚痕自是人間一周嵗¶
何妨天上只黄昏¶
　　　泛楚江¶
<pb:KR4h0038_WYG_038-17b>¶
九重城外家書逺百里洲前客棹還金印碧幢見問¶
一生安穩是長閒¶
　　　讀庾信集¶
四朝十帝盡風流建業長安兩醉遊唯有一篇楊柳曲¶
江南江北為君愁¶
　　　題授陽鎮路¶
越鳥巢邉溪路斷秦人耕處洞門開小桃花發春風起¶
千里江山一夢回¶
<pb:KR4h0038_WYG_038-18a>¶
　　　初過漢江¶
襄陽好向峴亭看人物蕭條值嵗䦨為報習家多置酒¶
夜來風雪過江寒¶
　　　經劉校書墓　　　　　　　喻　鳬¶
逺冡松回曲渚風其官聞是校書終霜情月思今何在¶
零落人間䇿子中¶
　　　憶友人¶
銀地無塵金菊開紫梨紅棗堕莓苔一泓秋水一輪月¶
<pb:KR4h0038_WYG_038-18b>¶
今夜故人來不來¶
　　　蔣處士宅喜閑公至¶
絶杯夏别螺江渡單鉢春過處士齋嘗茗議空經夜半¶
照花明月影侵階¶
　　　邊患　　　　　　　　　　張　陵¶
今日漢家探使回蟻疊蕃兵來未歇春風渭水不敢流¶
總作六軍心上血¶
　萬首唐人絶句巻三十八¶
