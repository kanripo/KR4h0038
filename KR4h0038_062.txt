# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.910536
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷六十二
<pb:KR4h0038_WYG_062-1a>¶
欽定四庫全書¶
　萬首唐人絶句巻六十二¶
　　　　　　　　　　　　　宋　洪邁　編¶
　　七言¶
　　　送日本僧歸　　　　　　　　韋莊¶
扶桑已在𣺌茫中家在扶桑東更東此去與師誰共到¶
一船明月一帆風¶
　　　對酒¶
<pb:KR4h0038_WYG_062-1b>¶
何用巖棲隠姓名一壺春酹可忘形伯倫若有長生術¶
應到如今醉未醒¶
　　　舊里¶
滿目牆垣春草深傷時傷事更傷心車輪馬跡一時盡¶
十二玉樓何處尋¶
　　　春愁¶
自有春愁正斷魂不堪芳草思王孫落花寂寂黄昏雨¶
深夜無人獨倚門¶
<pb:KR4h0038_WYG_062-2a>¶
　　　鄜州寒食城外醉吟五首¶
滿街楊桞緑絲烟畫出青春二月天好是隔簾花樹動¶
女郎撩亂送鞦韆¶
雕隂寒食足逰人金鳳羅衣濕麝薫腸斷入城芳草路¶
淡紅香白一羣羣¶
開元坡下日初斜拜掃歸來走鈿車可惜數枝紅艶好¶
不知今夜落誰家¶
馬驕風疾玉鞭長過去唯留一陣香閒客不須燒破眼¶
<pb:KR4h0038_WYG_062-2b>¶
好花皆屬富家郎¶
雨絲烟桞欲清明金屋人間暖鳳笙永晝迢迢無一事¶
隔街聞築氣毬聲¶
　　　揺落¶
揺落秋天酒易醒悽悽長是别離情黄昏倚柱不歸去¶
腸斷緑荷風雨聲¶
　　　令狐亭¶
若非天上神仙宅須是人間將相家想得當時好風月¶
<pb:KR4h0038_WYG_062-3a>¶
管絃吹殺後庭花¶
　　　江上别李秀才二首¶
千山紅樹萬山雲把酒相看日又曛一曲離歌兩行淚¶
更知何地再逄君¶
前年相送灞陵春今日天涯各避秦莫向樽前惜沈醉¶
與君俱是異鄉人¶
　　　語松竹¶
庭前芳草緑如袍堂上詩人欲二毛多病不禁秋寂寞¶
<pb:KR4h0038_WYG_062-3b>¶
雨風松竹暮騷騷¶
　　　姫人養蠶¶
昔年愛笑蠶家婦今日辛勤自養蠶仍道不愁羅與綺¶
女郎初解織桑籃¶
　　　東陽酒家贈别二首¶
送君同上酒家樓酩酊飜成一笑休正是落花饒悵望¶
醉鄉前路莫回頭¶
天涯方歎異鄉身又向天涯别故人明日五更孤店月¶
<pb:KR4h0038_WYG_062-4a>¶
醉醒何處各沾巾¶
　　　長干塘别徐茂才¶
亂離時節别離輕别酒應須滿滿傾纔喜相逢又相送¶
有情争得似無情¶
　　　江行西望¶
西望長安白日遥半年無事駐蘭橈欲將張翰松江雨¶
畫作屏風寄鮑昭¶
　　　驚秋¶
<pb:KR4h0038_WYG_062-4b>¶
不向烟波狎釣舟强將文墨事儒邱長安十二槐花陌¶
曾負秋風多少秋¶
　　　離筵訴酒¶
感君情重惜分離送我殷勤酒滿巵不是不能判酩酊¶
却憂前路醉醒時¶
　　　題盧拾遺莊¶
主父西逰去不歸滿溪春雨長春薇怪來馬上詩情好¶
㸃破青山白鷺飛¶
<pb:KR4h0038_WYG_062-5a>¶
　　　白牡丹¶
閨中莫妬新粧婦陌上須慚傅粉郎昨夜月明渾似水¶
入門唯覺一庭香¶
　　　題許渾詩巻¶
江南才子許渾詩字字清新句句竒十斛明珠量不盡¶
惠休虛作碧雲詞¶
　　　贈禮佛名者¶
何用辛勤禮佛名我從無事到真庭尋思六祖傳心印¶
<pb:KR4h0038_WYG_062-5b>¶
可是從來讀藏經¶
　　　解維¶
又解征帆落照中暮程還過秣陵東三年辛苦烟波裏¶
贏得風姿似釣翁¶
　　　雨霽池上作¶
鹿巾藜杖葛衣輕雨歇池邉晚吹清正是今時江上好¶
白鱗紅稻紫蓴羮¶
　　　古别離二首¶
<pb:KR4h0038_WYG_062-6a>¶
晴烟漠漠桞毿毿不那離情酒半酣更把馬鞭雲外指¶
斷腸春色在江南¶
一生風月俱惆悵到處烟花恨别離止竟多情何處好¶
少年長抱長年悲¶
　　　江亭酒醒¶
别筵人散酒初醒江岸黄昏雨雪零滿座綺羅皆不見¶
覺來紅燭背銀屏¶
　　　棹亭驛小桃花¶
<pb:KR4h0038_WYG_062-6b>¶
當年此樹正花開五馬僊郎載酒來李白已亡工部死¶
何人空伴玉山頽¶
　　　憫耕者¶
何代何王不戰争盡從離亂見清平如今暴骨多於土¶
猶㸃鄉兵作戍兵¶
　　　含山店夢覺作¶
曾是流離慣别家等閒揮杖各天涯燈前一夢江南覺¶
惆悵起來山月斜¶
<pb:KR4h0038_WYG_062-7a>¶
　　　壺關道中作¶
處處兵戈路不通却從山北去江東黄昏欲到壺關寨¶
疋馬寒嘶野草中¶
　　　金陵圖二首¶
誰為傷心畫不成畫人心逐世人情君㸔六幅南朝事¶
老木寒雲滿故城¶
江雨霏霏江草齊六朝如夢鳥空啼無情最是臺城桞¶
依舊烟籠十里堤¶
<pb:KR4h0038_WYG_062-7b>¶
　　　送人遊并汾¶
風雨蕭蕭欲暮秋獨攜孤劍塞垣遊如今敵騎方南牧¶
莫過陰闗第一州¶
　　　江外思歸¶
年年春日異鄉悲社曲黄鶯可得知更被夕陽江岸上¶
斷腸烟柳一絲絲¶
　　　夢入闗¶
夢中乘傳過闗亭南望蓮峯簇簇青馬上正吟歸去好¶
<pb:KR4h0038_WYG_062-8a>¶
覺來江月滿前汀¶
　　　送人歸上國¶
送君江上日西斜泣向江邊滿樹花若見青雲舊相識¶
為言流落在天涯¶
　　　聞春鳥¶
雨時春鳥滿江村還是長安舊日聞紅杏花前應笑我¶
我今憔悴亦羞君¶
　　　獨鶴¶
<pb:KR4h0038_WYG_062-8b>¶
夕陽灘上立徘徊紅蓼風前雪翅開應為不知棲宿處¶
㡬囘飛去又飛來¶
　　　新栽竹¶
寂寞階前種此君遶欄吟罷却沾巾異鄉流落誰相識¶
唯有叢篁伴主人¶
　　　題酒家¶
酒綠花紅客愛詩落花春岸酒家旗尋思避世為逋客¶
不醉長醒也是癡¶
<pb:KR4h0038_WYG_062-9a>¶
　　　殘花二首¶
和烟和雨雪離披金蘂紅鬚尚滿枝十日笙歌一宵夢¶
苧羅烟雨失西施¶
江頭沈醉泥斜暉却向花前慟哭歸惆悵一年春又去¶
碧雲芳草兩依依¶
　　　稻田¶
浪波春稻滿前坡極目連雲𥝧稏肥更被鷺鷥千㸃白¶
披烟來入畫屏飛¶
<pb:KR4h0038_WYG_062-9b>¶
　　　燕來¶
去歳辭巢別近鄰今來空訝草堂新花間對語應相問¶
不是村中舊主人¶
　　　倚柴扉¶
䇿杖無言獨倚闗如癡如醉夢魂間孤吟盡日何人㑹¶
依約前山似故山¶
　　　七步廊¶
杜門無計奈殘陽更接簷前七步廊不羨東都丞相宅¶
<pb:KR4h0038_WYG_062-10a>¶
每行吟得好文章¶
　　　寄舍弟¶
每吟富貴他人合不覺汍瀾又溼衣萬里日邊鄉樹逺¶
何年何路得同歸¶
　　　僕者楊金¶
半年辛苦葺荒居不獨單寒腹亦虛努力且為田舍客¶
他年為爾覓金魚¶
　　　春陌二首¶
<pb:KR4h0038_WYG_062-10b>¶
滿街芳草卓香車仙子門前白日斜腸斷東風各囘首¶
一枝春雪凍梅花¶
嫩烟輕染柳絲黄句引花枝笑凭牆馬上王孫莫囘首¶
好風偏逐羽林郎¶
　　　中酒¶
南鄰酒熟愛相招蘸甲傾來綠滿瓢一醉不知三日事¶
任他童稚作漁樵¶
　　　暴雨¶
<pb:KR4h0038_WYG_062-11a>¶
江村入夏多雷雨曉作狂霖晩又晴波浪不知深㡬許¶
南湖今與北湖平¶
　　　晏起¶
爾來中酒起常遲卧看南山改舊詩開户日髙春寂寂¶
數聲啼鳥上花枝¶
　　　幽居春思¶
綠映紅藏江上村一聲雞犬似仙源閉門盡日無人到¶
翠羽春禽滿樹喧¶
<pb:KR4h0038_WYG_062-11b>¶
　　　思歸引¶
越鳥南翔雁北飛兩鄉雲路各言歸如何我是飄飄者¶
獨向江頭戀釣磯¶
　　　與小女¶
見人初解語嘔啞不肯歸眠戀小車一夜嬌啼緣底事¶
為嫌衣少縷金華¶
　　　虎跡¶
白額頻頻夜到門水邊踪跡漸成羣我今避世棲巖穴¶
<pb:KR4h0038_WYG_062-12a>¶
巖穴如何又見君¶
　　　買酒不得¶
停樽待爾怪來遲手挈空瓶毷氉歸滿面春愁消不得¶
更看溪鷺寂寥飛¶
　　　得故人書¶
正向溪頭自采蘇青雲忽得故人書殷勤問我歸來否¶
雙闕而今畫不如¶
　　　洪州送僧遊福建¶
<pb:KR4h0038_WYG_062-12b>¶
八月風波似鼔鼙可堪波上各東西殷勤早作歸來計¶
莫戀猿聲住建溪¶
　　　聞囘戈軍¶
上將鏖兵又去旋翠華巡幸已三年營中不用栽楊柳¶
願戴儒冠為控弦¶
　　　南鄰公子¶
南鄰公子夜歸聲數炬銀燈隔竹明醉凭馬鬃扶不起¶
更邀紅袖出門迎¶
<pb:KR4h0038_WYG_062-13a>¶
　　　贈野僧¶
羡爾無知野性真亂搔蓬鬢笑看人閒衝暮雨騎牛去¶
肯問中興社稷臣¶
　　　傷富民犯酒沒産(自此改法/不入財産)¶
誰氏園林一簇烟路人揺指盡長歎桑林稻澤今無主¶
新犯香醪没入官¶
　　　感羣兒戲為陣¶
已聞三世歿軍營又見兒孫學戰争見爾此言堪慟哭¶
<pb:KR4h0038_WYG_062-13b>¶
遣予何日望時平¶
　　　尋李書記不遇¶
白雲紅樹繞琅東夕鳥羣飛古道中仙吏不知何處隠¶
山南山北雨濛濛¶
　　　題貂黄嶺官亭¶
散騎蕭蕭下太忙逺從吳㑹去陳倉斜風細雨江亭上¶
盡日凭欄獨望鄉¶
　　　題櫻桃樹¶
<pb:KR4h0038_WYG_062-14a>¶
記得初開雪滿枝和蜂和蝶帶花移而今花落逰蜂去¶
空作主人惆悵詩¶
　　　庭前菊¶
為憶長安爛漫開我今移爾滿庭栽紅蘭莫笑青青色¶
曾向龍山泛酒來¶
　　　憶小女銀娘¶
睦州江上水門西蕩槳揚帆各解携今日天涯夜深坐¶
斷腸偏憶阿銀犁¶
<pb:KR4h0038_WYG_062-14b>¶
　　　女僕阿汪¶
念爾辛勤嵗已深亂離相失又相尋他年待我門如市¶
報爾千金與萬金¶
　　　河清縣河亭¶
由來多感莫憑髙竟日衷腸似有刀人事任成陵與谷¶
大河東去自滔滔¶
　　　鍾陵夜闌作¶
鍾陵風雪夜將深坐對寒江獨苦吟流落天涯誰見問¶
<pb:KR4h0038_WYG_062-15a>¶
少卿應識子卿心¶
　　　宿蓬船¶
夜來江雨宿蓬船卧聴淋泠不忍眠却憶紫㣲清調逸¶
阻風中酒過年年¶
　　　和工部楊尚書重送　　　　　姚鵠¶
桂枝攀得獻庭闈何似空懷楚橘歸好控扶揺早回首¶
人人思看大鵬飛¶
　　　宫詞　　　　　　　　　　長孫翺¶
<pb:KR4h0038_WYG_062-15b>¶
一道甘泉接御溝上皇行處不曾秋誰言水是無情物¶
也到宫前咽不流¶
　　　題越王臺　　　　　　　　　崔向¶
越井岡頭松柏老越王臺上生秋草古墓多年無子孫¶
牛羊踐踏成官道¶
　　　十二月樂詞　　　　　　　　李賀¶
日脚澹光紅灑灑薄霜不消桂枝下依稀和氣解冬嚴¶
已就長月辭長夜¶
<pb:KR4h0038_WYG_062-16a>¶
　　　江上得芙蓉　　　　　　　崔希舟¶
物觸輕舟心自知風恬烟静月光㣲夜深江上添愁思¶
拾得紅蕖香惹衣¶
　　　贈韋氏女　　　　　　　　鄭徳璘¶
纎手垂鈎對水忩紅蕖秋色艶長江既能觧佩投交甫¶
更有明珠乞一雙¶
　　　弔江姝二首¶
湖面征帆且莫吹浪花初綻月光輝沈潛暗想横波淚¶
<pb:KR4h0038_WYG_062-16b>¶
得共鮫人相對垂¶
洞庭風軟荻花秋新沒青娥細浪愁淚滴白蘋君不見¶
月明江上有輕鷗¶
　　　譏張延賞　　　　　　　　　郭圓¶
宣父從周又過秦昔賢誰少出風塵當時亦訝張延賞¶
不識韋臯是貴人¶
　　　詠王大娘戴竿　　　　　　　劉晏¶
樓前百戲競争新唯有長竿妙入神誰謂綺羅翻有力¶
<pb:KR4h0038_WYG_062-17a>¶
猶自嫌輕更著人¶
　　　舉子騎驢　　　　　　　　無名子¶
今年敇下盡騎驢短冑長鞦徧九衢清瘦兒郎猶自可¶
就中愁殺鄭昌圖¶
　　　題西明院房¶
姚家新壻是房郎未解芳顔意欲狂見説正調穿羽箭¶
莫教射破寺家墻¶
　　　詠李逢吉取寒素¶
<pb:KR4h0038_WYG_062-17b>¶
元和天子丙申年三十三人同得僊袍似爛銀文似錦¶
相將白日上青天¶
　　　戲周顗　　　　　　　　浙西從事¶
龍津掉尾十年勞聲價當時鬭月髙唯有紅粧回舞手¶
似持雙刄向猿猱¶
　　　答從事　　　　　　　　　　周顗¶
十載文場敢憚勞宋都回鷁為風髙今朝甘被花枝笑¶
任道尊前愛縛猱¶
<pb:KR4h0038_WYG_062-18a>¶
　　　嘲郭凝素　　　　　　　　　朱澤¶
三春桃李本無言苦被殘陽鳥雀喧借問東鄰効西子¶
何如郭素擬王軒¶
　　　譏張濬閲牡丹　　　　　　　伶人¶
位乖燮理致傷殘四面墻垣不忍看正是花時堪下淚¶
相公何必更追歡¶
　　　織錦人吟¶
學織繚綾功末多亂拈機杼錯抛梭莫教宫錦行家見¶
<pb:KR4h0038_WYG_062-18b>¶
把此文章笑殺他¶
　　　戲狀元崔昭緯¶
千里江山陪驥尾五更風水失龍鱗昨夜浣花溪上雨¶
緑楊芳草為何人¶
　　　嘲陸暢　　　　　　　　元和内人¶
十二層樓倚翠空鳳鸞相對並梧桐雙成走報監門衛¶
莫使吳㱃入漢宫¶
　　　解嘲　　　　　　　　　　　陸暢¶
<pb:KR4h0038_WYG_062-19a>¶
粉面僊郎選聖朝偶逢秦女學吹簫須教翡翠聞王母¶
不奈烏鳶噪鵲橋¶
　　　題牡丹¶
一種芳菲出後庭却輸桃李得佳名誰能為向天人説¶
從此移根近太清¶
　¶
　¶
　¶
<pb:KR4h0038_WYG_062-19b>¶
　¶
　¶
　¶
　¶
　¶
　¶
　¶
　萬首唐人絶句巻六十二¶
