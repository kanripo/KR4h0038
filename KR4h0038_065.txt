# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.963854
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷六十五
<pb:KR4h0038_WYG_065-1a>¶
欽定四庫全書¶
　萬首唐人絶句巻六十五¶
　　　　　　　　　　　　　宋　洪邁　編¶
　　七言¶
　　　酬人寄簟　　　　　　　　魚𤣥機¶
珍簟新鋪翡翠樓泓澄玉水記方流惟應雲宿情相似¶
同向銀床恨早秋¶
　　　和新及第悼亡¶
<pb:KR4h0038_WYG_065-1b>¶
一枝月桂和烟秀萬樹江桃帯雨紅且醉尊前休悵望¶
古來悲樂與今同¶
　　　秋思¶
自嘆多情是足愁况當風月滿庭秋洞房偏與更聲近¶
夜夜燈前欲白頭¶
　　　江行二首¶
大江横抱武昌斜鸚鵡洲前户萬家畫舸春眠朝未足¶
夢為蝴蝶也㝷花¶
<pb:KR4h0038_WYG_065-2a>¶
烟花已入鸕鷀港畫舸猶題鸚鵡洲醉卧醒吟都不覺¶
今朝驚在漢江頭¶
　　　聞李端公埀釣囘¶
無限荷香染暑衣阮郎何處㺯船歸自慙不及鴛鴦佀猶¶
得䨇䨇遶釣磯¶
　　　隠霧亭¶
春花秋月入詩篇白日清宵是散仙空捲朱簾不曽下¶
長移一榻對山眠¶
<pb:KR4h0038_WYG_065-2b>¶
　　　重陽阻雨¶
滿庭黄菊離邉折兩朶芙蓉鏡裏開落帽臺前風雨阻¶
不知何處醉金盃¶
　　　江陵愁望有寄¶
楓葉千枝復萬枝江橋掩映暮㠶遲憶君心似西江水¶
日夜東流無歇時¶
　　　送别二首¶
層城㡬夜愜心期不料仙鄉有别離睡覺不嫌雲去處¶
<pb:KR4h0038_WYG_065-3a>¶
殘燈一盞野蛾飛¶
水柔逐器知難定雲出無心肯再歸惆悵春風楚江暮¶
鴛鴦一隻失羣飛¶
　　　迎李員外　　　　　　　　薛　濤¶
今日喜時聞鵲喜昨宵燈下拜燈花焚香出入迎潘岳¶
不羡牽牛織女家¶
　　　送盧員外¶
玉壘山前風雪夜錦官城北别離魂信陵公子如相問¶
<pb:KR4h0038_WYG_065-3b>¶
長向夷門感舊恩¶
　　　聼僧吹蘆管¶
曉蟬嗚咽暮鶯愁言語殷勤十指頭罷閱梵書勞一㺯¶
散隨清磬泥清秋¶
　　　酬郭簡州寄柑子¶
霜䂓不讓黄金色圓質仍含御史香何處同聲情最異¶
臨川太守謝家郎¶
　　　上州主武相國二首¶
<pb:KR4h0038_WYG_065-4a>¶
落日重城夕霧収玳筵雕俎薦諸侯因令朗月當庭燎¶
不使珠簾下玉鈎¶
東閣移尊綺席陳貂簪龍節更宜春軍城畫角三聲歇¶
雲幕初埀紅燭新¶
　　　憶荔枝¶
傳聞象郡隔南荒絳實豐肌不可忘近有青衣連楚水¶
素漿還得類瓊漿¶
　　　斛石山曉望寄吕侍御¶
<pb:KR4h0038_WYG_065-4b>¶
曦輪初轉照仙扄旋擘烟嵐上窅㝠不得𤣥暉同指㸃¶
天涯蒼翠漫青青¶
　　　斛石山書¶
王家山水裏圖中意思都盧粉墨容今日忽登虛境望¶
步揺冠翠一千峰¶
　　　寄辭¶
菌閣芝樓窅靄中霞開深見玉皇宫紫陽天上神仙客¶
稱在人間立世功¶
<pb:KR4h0038_WYG_065-5a>¶
　　　送姚員外¶
萬條江桞早秋枝裊地翻風色未衰欲折爾來將贈别¶
莫教烟月兩鄉悲¶
　　　酬祝十三秀才¶
浩思藍山玉彩寒氷囊敲碎楚金盤詩家利器馳聲久¶
何用春闈榜下㸔¶
　　　别李郎中¶
花落梧桐鳯别凰想登秦嶺更凄凉安仁縱有詩將賦¶
<pb:KR4h0038_WYG_065-5b>¶
一半音詞雜悼亡¶
　　　送扶錬師¶
錦浦歸舟巫峽雲綠波迢&KR0589;雨紛紛山隂妙術人傳久¶
也説將鵝與右軍¶
　　　摩訶池贈蕭中丞¶
昔以多能佐碧油今朝同泛舊仙舟凄凉逝水頽波逺¶
唯有碑泉咽不流¶
　　　和李書記席上見贈¶
<pb:KR4h0038_WYG_065-6a>¶
翩翩射策東堂秀豈復相逢豁寸心可惜風光為誰麗¶
萬條絲桞翠烟深¶
　　　棠梨花和李太尉¶
吳均蕙圃移嘉木正及東谿春雨時日晚鶯啼何所為¶
淺深紅膩壓繁枝¶
　　　酬文使君¶
延英曉拜漢恩新五馬騰驤九陌塵今日謝庭飛白雪¶
巴歌不復舊陽春¶
<pb:KR4h0038_WYG_065-6b>¶
　　　酬吳隨君¶
支公别墅接花扄買得前山總未經入户剡溪雲水滿¶
髙齋咫尺躡青冥¶
　　　酬李校書¶
才遊愛外身雖逺學茂區中事易聞自顧漳濵多病後¶
空瞻遺翮舞青雲¶
　　　賦凌雲寺二首¶
聞説凌雲寺裏苔風髙日近絶纖埃横雲照染芙蓉壁是¶
<pb:KR4h0038_WYG_065-7a>¶
待詩人寳月來¶
聞説凌雲寺裏花飛空遶磴逐江斜有時鎻得嫦娥鏡¶
縷出霞臺五色霞¶
　　　九日遇雨二首¶
萬里驚颷朔氣深江城蕭索晝隂隂誰怜不得登山去¶
可惜寒芳色似金¶
茱萸秋節佳期阻金菊寒花滿院香神女欲來知有意¶
先令雲雨暗池塘¶
<pb:KR4h0038_WYG_065-7b>¶
　　　酬雍才貽巴峽圖¶
千疊雲峯萬頃湖白波分去繞荆吳感君識我枕流意¶
重示瞿塘峽口圖¶
　　　酬韋校書¶
芸香誤比荆山玉那似登科甲乙年淡地鮮風將綺思¶
飄花散蕋媚青天¶
　　　上王尚書¶
碧玉雙幢白玉郎初辭天帝下扶桑手持雲篆題新榜¶
<pb:KR4h0038_WYG_065-8a>¶
十萬人家春日長¶
　　　和劉賓客玉蕣¶
瓊枝的皪露珊珊欲折如披霞彩寒閑拂朱房何所似¶
縁山偏映日輪殘¶
　　　江邉¶
西風忽報燕䨇䨇人世心形兩自降不為魚腸有真訣¶
誰能夜夜立清江¶
　　　贈蘇三十中丞¶
<pb:KR4h0038_WYG_065-8b>¶
洛陽陌上烟輪氣欲逐秋空繫隼飛今日芝泥檢徴詔¶
别須臺上振霜威¶
　　　和郭員外題萬里橋¶
萬里橋頭獨越吟知憑文字寫愁心納侯風韻兼前事¶
不止為舟也為霖¶
　　　送鄭資州¶
雨暗眉山江水流離人掩袂立髙樓雙旌千騎駢東陌¶
獨有羅敷望上頭¶
<pb:KR4h0038_WYG_065-9a>¶
　　　江亭宴餞¶
緑沼紅泥物象幽范汪兼倅李并州離亭急管四更後¶
不見車公心獨愁¶
　　　海棠溪¶
春教風景駐仙霞水面魚身總帯花人世不思靈卉異¶
競將紅纈染輕紗¶
　　　採蓮舟¶
風前一葉厭荷蕖觧報新秋又得魚兎走烏馳人語静¶
<pb:KR4h0038_WYG_065-9b>¶
滿溪紅袂棹歌初¶
　　　菱荇沼¶
水荇斜牽緑藻浮桞絲和葉卧清流何時得向溪頭賞¶
旋摘菱花旋泛舟¶
　　　金燈花¶
欄邉不見蘘蘘葉砌下唯飜艶艶叢細視欲將何物比¶
曉霞初疊赤城宫¶
　　　春郊遊眺寄孫處士二首¶
<pb:KR4h0038_WYG_065-10a>¶
低頭久立白薔薇愛似零陵香惹衣何事碧鷄孫處士¶
百勞東去燕西飛¶
今朝縱目説芳菲夾纈籠裙繡地衣滿䄂滿頭兼手把¶
教人識是㸔花歸¶
　　　酬楊供奉法師見招¶
逺水長流潔復清雪牕髙卧與雲平不嫌袁室無烟火¶
惟笑商山有姓名¶
　　　試新服裁製初成三首¶
<pb:KR4h0038_WYG_065-10b>¶
紫陽宫裏賜光綃仙霧䑃朧隔海遥霜兎毳寒氷蠒净¶
嫦娥笑指織星橋¶
九氣分為九色霞五靈仙馭五雲車春風因過東君舍¶
偷様人間染百花¶
長裾本是上清儀曾逐羣仙把玉芝毎到宫中歌舞㑹¶
折腰齊唱步虚詞¶
　　　寄張元夫¶
前溪獨立後溪行鷺識朱牕自不驚借問人間愁寂意¶
<pb:KR4h0038_WYG_065-11a>¶
伯牙絃絶已無聲¶
　　　酬辛員外折花見遺¶
青鳥東飛正落梅銜花滿口下瑶臺一枝為授殷勤意把¶
向風前旋旋開¶
　　　贈逺二首¶
芙蓉新落蜀山秋錦字開緘到是愁閨閤不知戎馬事¶
月髙還上望夫樓¶
擾弱青蒲緑又齊春深花落塞前溪知君未轉秦闗騎¶
<pb:KR4h0038_WYG_065-11b>¶
日照千門掩䄂啼¶
　　　送友人¶
水國蒹葮夜有霜月寒山色共蒼蒼誰言千里似今夕¶
離夢杳如關路長¶
　　　秋泉¶
冷色初澄一帯烟幽聲遥㵼十絲絃長來枕上牽情思¶
不使愁人半夜眠¶
　　　題竹郎廟¶
<pb:KR4h0038_WYG_065-12a>¶
竹郎廟前多古木夕陽沉沉山更緑何處江村有笛聲¶
聲聲盡是迎郎曲¶
　　　桞絮¶
二月桞花輕復微春風搖蕩惹人衣他家本是無情物¶
一向南飛又北飛¶
　　　贈楊藴中(死後作/)¶
玉漏深長烟耿耿東墻西墻時見影月明牕外子規啼¶
忍使孤魂愁夜永¶
<pb:KR4h0038_WYG_065-12b>¶
　　　邉將二首　　　　　　　　裴羽仙(夫征匈/奴不歸)¶
風巻平沙日欲曛狼烟遥認敵人羣李陵一戰無歸日¶
望斷遥天哭塞塵¶
良人平昔逐蕃渾力戰輕行出塞門從此不歸成萬古¶
空留賤妾怨黄昏¶
　　　闔閭城懐古　　　　　　　裴　瑶¶
五湖春水接遥天國破君亡不記年唯有妖娥曾舞處¶
古臺寂寞起愁烟¶
<pb:KR4h0038_WYG_065-13a>¶
　　　獨夜詞　　　　　　　　　崔公逺¶
晴天霜聚寒風急錦帳羅幃羞更入秦筝不復續斷絃¶
囘身掩淚挑燈立¶
　　　寄故人　　　　　　　　　張窈窕¶
澹澹春風花落時不堪愁坐更相思無金可買長門賦¶
有恨空吟團扇詩¶
　　　贈有思¶
與君咫尺長離别遣妾容華為誰説夕望層城眼欲穿¶
<pb:KR4h0038_WYG_065-13b>¶
曉臨明鏡腸堪絶¶
　　　寄征人　　　　　　　　　　廉氏¶
凄凄北風吹鴛被娟娟西月生蛾眉誰知獨夜相思處¶
淚滴寒塘蕙草時¶
　　　春閨怨　　　　　　　　　程長文¶
綺陌香飄桞如線時光瞬息如流電良人何處事功名¶
十載相思不相見¶
　　　怨詩二首　　　　　　　　姚月華¶
<pb:KR4h0038_WYG_065-14a>¶
春水悠悠春草緑對此思君淚相續羞將離恨向東風¶
理盡春筝不成曲¶
與君形影分胡越玉枕終年對離别登臺北望烟雨深¶
囘身泣向寥天月¶
　　　長門怨二首　　　　　　　劉　媛¶
雨滴梧桐秋夜長愁心和雨到昭陽淚痕不學君恩斷¶
拭却千行更萬行¶
學畫蛾眉獨出羣當時人道便承恩經年不見君王靣¶
<pb:KR4h0038_WYG_065-14b>¶
花落黄昏空掩門¶
　　　贈張雲容舞　　　　　　　楊貴妃¶
羅袖動香香不已紅蕖裊裊秋烟裏輕雲嶺上乍搖風¶
嫩桞池邉初拂水¶
　　　謝人送酒　　　　　　　孟昌期妻¶
謝將清酒寄愁人澄澈香甘氣味真好是緑牕風月夜¶
一杯揺動滿懷春¶
　　　　夫下第　　　　　　杜羔妻劉氏¶
<pb:KR4h0038_WYG_065-15a>¶
良人的的有竒才何事年年被放囘如今妾靣羞君靣¶
君到來時近夜來¶
　　　絶張生　　　　　　　　　崔鶯鶯¶
自從消瘦减容光萬轉千囘懶下牀不為傍人羞不起¶
為郎憔悴却羞郎¶
　　　夫入相寄姨妹　　　　元載妻王氏¶
相國已隨麟閣貴家風第一右丞詩笄年解笑鳴機婦¶
耻見蘇秦富貴時¶
<pb:KR4h0038_WYG_065-15b>¶
　　　喻元載阻客¶
楚水燕歌動畫梁春蘭重換舞衣裳公孫開閤招嘉客¶
知道浮榮不久長¶
　　　燕子樓感事三首　　張建封妾眄眄¶
樓上殘燈伴曉霜獨眠人起合歡牀相思一夜情多少¶
地角天涯不是長¶
北邙松栢鎻愁烟燕子樓頭思悄然自埋劍履歌塵散¶
紅袖香消已十年¶
<pb:KR4h0038_WYG_065-16a>¶
適㸔鴻雁岳陽囘又覩𤣥禽逼社來瑶琴玉瑟無意緒¶
任教蛛網任從灰¶
　　　和白舍人¶
自守空樓歛恨眉形同春後牡丹枝舍人不㑹人深意¶
訝道泉臺不去隨¶
　　　獻陳陶處士　　　　　豫章蓮花妓¶
蓮花為號玉為腮珍重尚書遣妾來處士不生巫峽夢¶
虚勞神女下陽臺¶
<pb:KR4h0038_WYG_065-16b>¶
　　　題興元明珠亭　　　　　京兆女子¶
寂寥滿地落花紅獨有離人萬眼中囘首池塘更無語¶
手彈珠淚與東風¶
　　　續韋蟾句　　　　　　　　武昌妓¶
悲莫悲兮生别離登山臨水送將歸武昌無限新栽桞¶
不見楊花撲靣飛¶
　　　寄歐陽詹　　　　　　　　太原妓¶
自從别後减容光半是思郎半恨郎欲識舊來雲髻様¶
<pb:KR4h0038_WYG_065-17a>¶
為奴開取縷金箱¶
　　　酬趙象　　　　　　　武氏妾非烟¶
緑惨䨇蛾不自持只縁幽恨在新詩郎心應似琴心怨脉¶
脉春情更泥誰¶
　　　答趙象獨坐¶
無力嚴裝倚繡櫳暗題蟬錦思難窮近來贏得傷春病¶
桞弱花欹怯曉風¶
　　　寄懷¶
<pb:KR4h0038_WYG_065-17b>¶
畫簷春燕須同宿蘭浦雙鴛肯獨飛長恨桃源諸女伴¶
等閒花裡送郎歸¶
　　　答趙象¶
相思只怕不相識相見還愁却别君願得化為松上鶴¶
一䨇飛去入行雲¶
　　　歌送酒　　　　　　　　　鮑生妾¶
風颭荷珠難暫圓多情信有短因縁西樓今夜三更月¶
還照離人泣斷絃¶
<pb:KR4h0038_WYG_065-18a>¶
　　　憶崔生　　　　　　　　　紅綃妓¶
深洞鶯啼恨阮郎偷來花下醉珠璫碧雲飄斷音書絶¶
空倚玉簫愁鳯凰¶
　　　贈段何　　　　　　　客户里女子¶
樂廣清羸經㡬年姹娘相託不論錢輕盈妙質歸何處¶
惆悵碧樓紅玉鈿¶
　　　贈沈警　　　　　　　張女娘仲妹¶
洞簫響兮風生流清夜闌兮絃管遒長相思兮衡山曲¶
<pb:KR4h0038_WYG_065-18b>¶
心斷絶兮秦隴頭¶
隴上雲車不復居湘川斑竹淚沾餘誰論衡山烟霧裏¶
空㸔雁足不傳書¶
　¶
　¶
　¶
　¶
　萬首唐人絶句巻六十五¶
