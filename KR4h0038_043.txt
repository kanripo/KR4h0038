# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.521135
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷四十三
<pb:KR4h0038_WYG_043-1a>¶
欽定四庫全書¶
　萬首唐人絶句巻四十三¶
　　　　　　　　　　　　　宋　洪邁　編¶
　　七言¶
　　　題弋陽舘　　　　　　　　張　祜¶
一葉飄然下弋陽殘霞昏日樹蒼蒼呉谿漫汗干將劍¶
却是猿聲斷客腸¶
　　　題秀師影堂¶
<pb:KR4h0038_WYG_043-1b>¶
隂隂古寺山松下記得長明一熖燈盡日看山人不見¶
影堂中是别來僧¶
　　　贈李修源¶
岳陽新尉曉衙叅却是傍人意未甘昨夜與君思賈誼¶
長沙猶在洞庭南¶
　　　𤓰州聞曉角¶
寒耿稀星照碧霄月樓吹角夜江遥五更人起烟霜静¶
一曲殘聲遍落潮¶
<pb:KR4h0038_WYG_043-2a>¶
　　　元日仗¶
文武千官嵗仗兵萬方同軌奏昇平上皇一御含元殿¶
丹鳳門開白日明¶
　　　連昌宮¶
龍鳳旌旗雨露飄玉樓吹斷碧山遥𤣥宗上馬太真去¶
紅樹滿園香自銷¶
　　　正月十五夜燈¶
千門開鎻萬燈明正月中旬動帝京三百内人連袖舞¶
<pb:KR4h0038_WYG_043-2b>¶
一時天上著詞聲¶
　　　上已樂¶
猩猩血綵繫頭標天上齊聲舉畫橈却是内人爭意切¶
六官紅袖一時招¶
　　　千秋樂¶
八月平時花蕚樓萬方同樂是千秋傾城人看長竿出¶
一技初成趙解愁¶
　　　春鶯囀¶
<pb:KR4h0038_WYG_043-3a>¶
興慶池南柳未開太真先把一枝梅内人已唱春鶯囀¶
花下傞傞軟舞來¶
　　　大酺樂二首¶
車駕東來值太平大酺三日洛陽城小兒一伎竿頭絶¶
天下呼傳萬嵗聲¶
紫陌酺歸日欲斜紅塵開路薛王家雙鬟笑說樓前鼓¶
兩仗爭輪好落花¶
　　　邠王小管¶
<pb:KR4h0038_WYG_043-3b>¶
虢國濳行韓國隨宜春深院映花枝金輿逺幸無人見¶
偷把邠王小管吹¶
　　　李謨笛¶
平時東幸洛陽城天樂宫中夜徹明無奈李謨偷曲譜¶
酒樓吹笛是新聲¶
　　　寜哥來¶
日映宫城霧半開太真簾下畏人猜黄翻綽指向西樹¶
不信寜哥回馬來¶
<pb:KR4h0038_WYG_043-4a>¶
　　　孟才人歎¶
偶因歌態詠嬌嚬傳唱宫中十二春却為一聲河滿子¶
下泉須弔舊才人¶
　　　鄴中懷古¶
鄴中城下漳河水日夜東流莫記春腸斷宫中望陵處¶
不堪臺上也無人¶
　　　讀杜員外秋娘詩¶
年少多情杜牧之風流仍作杜秋詩可知不是長門閉¶
<pb:KR4h0038_WYG_043-4b>¶
也得相如第一詞¶
　　　杭州開元寺牡丹¶
濃艶初開小藥欄人人惆悵出長安風流却是錢塘寺¶
不踏紅塵見牡丹¶
　　　招畫松石¶
咫尺雲山便出塵我生長日自因循慿君畫取江南勝¶
留向東齋伴老身¶
　　　平隂夏日作¶
<pb:KR4h0038_WYG_043-5a>¶
西來漸覺細塵紅擾擾舟車路向東可惜夏天明月夜¶
土山前面障南風¶
　　　贈處士¶
小徑上山山甚小每憐僧院笑僧襌人間莫道無難事¶
二十年來已是𤣥¶
　　　邠娘羯鼔¶
新教邠娘羯鼔成大酺初日最先呈冬兒指向貞貞說¶
一曲乾鳴兩杖輕¶
<pb:KR4h0038_WYG_043-5b>¶
　　　退宫人二首¶
開元皇帝掌中憐流落人間二十年長說承天門上宴¶
百官樓下拾金錢¶
歌喉漸退出宫闈泣話伶官上許歸猶說入時歡聖壽¶
内人初着五方衣¶
　　　耍娘歌¶
宜春花夜雪千枝妃子偷行上密隨便喚耍娘歌一曲¶
六宫生老是蛾眉¶
<pb:KR4h0038_WYG_043-6a>¶
　　　悖拏兒舞¶
春風南内百花時道唱梁州急遍吹揭手便拈金椀舞¶
上皇驚笑悖拏兒¶
　　　題靈徹上人舊房¶
寂寞空門支道林滿堂詩板舊知音秋風吹葉古廊下¶
一半繩牀燈影深¶
　　　晚秋潼關西門作¶
日落寒郊烟物清古槐隂黑少人行關門西去華山色¶
<pb:KR4h0038_WYG_043-6b>¶
秦地東來河水聲¶
　　　贈内人¶
禁門宫樹月痕過媚眼誰看宿燕窠斜拔玉釵燈影畔¶
剔開紅熖救飛蛾¶
　　　洛中作¶
元和天子昔平戎惆悵金輿尚未通盡日洛橋閒處看¶
秋風時節上陽宫¶
　　　折楊柳枝二首¶
<pb:KR4h0038_WYG_043-7a>¶
莫折官前楊柳枝𤣥宗曾向笛中吹傷心日暮烟霞起¶
無限春愁生翠眉¶
凝碧池邊歛翠眉景陽樓下綰青絲那勝妃子朝元閣¶
玉手和烟弄一枝¶
　　　華清宫四首¶
風樹離離月稍明九天龍氣在華清宫門深鎻無人覺¶
半夜雲中羯鼔聲¶
天闕沉沉夜未央碧雲仙曲舞霓裳一聲玉笛向空盡¶
<pb:KR4h0038_WYG_043-7b>¶
月滿驪山宫漏長¶
紅樹蕭蕭閣半開上皇曾幸此宫來至今風俗驪山下¶
村笛猶吹阿濫堆¶
水遶宫墻處處聲殘紅長緑露華清武皇一夕夢不覺¶
十二玉樓空月明¶
　　　贈竇家小兒¶
深緑衣裳小小人每來聴裏解相親天生合去雲霄上¶
一尺松栽已出塵¶
<pb:KR4h0038_WYG_043-8a>¶
　　　聴崔侍御葉家歌¶
宛羅重縠起歌筵活鳳生花動碧烟一聲吹斷無人和¶
觸破秋雲直上天¶
　　　長門怨¶
日映宫墻柳色寒笙歌遥指碧雲端珠鈆滴盡無心語¶
强把花枝冷笑看¶
　　　讀老莊¶
等閒緝綴閒言語誇向時人喚作詩昨日偶拈莊老讀¶
<pb:KR4h0038_WYG_043-8b>¶
萬尋山上一毫釐¶
　　　偶題¶
古來名下豈虛為李白顛狂自稱時唯恨世間無賀老¶
謫仙長在没人知¶
　　　丁已仲冬江上作¶
南來驅馬渡江濆消息前年此月聞唯是賈生先慟哭¶
不堪天意重隂雲¶
　　　别玉華仙侣¶
<pb:KR4h0038_WYG_043-9a>¶
遶舎烟霞為四鄰寒泉白石日相親塵機不盡住不得¶
珍重玉山山上人¶
　　　汴上送客¶
河流西下鴈南飛楚客相逄淚濕衣張翰思歸何太切¶
扁舟不住又東歸¶
　　　郵亭殘花¶
雲暗山横日欲斜郵亭下馬對殘花自從身逐征西府¶
每到花時不在家¶
<pb:KR4h0038_WYG_043-9b>¶
　　　秋時送鄭侍御¶
離鴻聲怨碧雲淨楚瑟調髙清曉天盡日相看俱不語¶
西風揺落數枝蓮¶
　　　宿武牢關¶
行人候曉久徘徊不待雞鳴未得開堪羡寒溪自無事¶
潺潺一夜宿關來¶
　　　宿湓浦逄崔昇¶
江流不動月西沉南北行人萬里心况是相逄鴈天夕¶
<pb:KR4h0038_WYG_043-10a>¶
星河寥落水雲深¶
　　　京城寓懐¶
三十年持一釣竿偶隨書薦入長安由來不是求名者¶
唯待春風看牡丹¶
　　　集靈臺二首¶
日光斜照集靈臺紅樹花迎曉露開昨夜上皇新授籙¶
太真含笑入簾來¶
虢國夫人承主恩平明騎馬入金門却嫌脂粉汚顔色¶
<pb:KR4h0038_WYG_043-10b>¶
淡掃蛾眉朝至尊¶
　　　感歸¶
行却江南路幾千歸來不把一文錢鄉人笑我窮寒鬼¶
還似襄陽孟浩然¶
　　　偶作¶
徧識青霄路上人相逄秪是語逡巡可勝飲盡江南酒¶
嵗月猶殘李白身¶
　　　勸飲酒¶
<pb:KR4h0038_WYG_043-11a>¶
燒得硫黄漫學仙未勝長付酒家錢竇常不喫齊推藥¶
却在人間八十年¶
　　　阿䳰湯¶
月照宫城紅樹芳緑窻燈影在雕梁金輿未到長生殿¶
妃子偷尋阿䳰湯¶
　　　馬嵬坡¶
旌旗不整奈君何南去人稀北去多塵土已殘香粉艶¶
荔枝猶到馬嵬坡¶
<pb:KR4h0038_WYG_043-11b>¶
　　　太真香囊子¶
蹙金妃子小花囊銷耗胷前結舊香誰為君王重解得¶
一生遺恨繫心腸¶
　　　雨霖鈴¶
雨霖鈴夜却歸秦猶見張徽一曲新長說上皇和淚教¶
月明南内更無人¶
　　　聴歌二首¶
兒郎漫說轉喉輕須待情來意自生只是眼前絲竹和¶
<pb:KR4h0038_WYG_043-12a>¶
大家聲裏唱新聲¶
十二年前邊塞行坐中無語歎歌情不堪昨夜先垂淚¶
西去陽關第一聲¶
　　　聴箏¶
十指纎纎玉筍紅鴈行輕遏翠絃中分明似說長城苦¶
水咽雲寒一夜風¶
　　　王家琵琶¶
金屑檀槽玉腕明子絃輕撚為多情只愁拍盡凉州破¶
<pb:KR4h0038_WYG_043-12b>¶
畫出風雷是撥聲¶
　　　李家柘枝¶
紅鉛拂臉細腰人金繡羅衫軟着身長恐舞時殘拍盡¶
却思雲雨更無因¶
　　　楚州韋中丞箜篌¶
千重鉤鎻撼金鈴萬顆真珠瀉玉瓶恰值滿堂人欲醉¶
甲光纔觸一時醒¶
　　　邊上逢歌者¶
<pb:KR4h0038_WYG_043-13a>¶
垂老秋歌出塞庭遏雲相付舊秦青少年翻擲新聲盡¶
却向人前側耳聴¶
　　　聴李簡上人吹蘆管二首¶
細蘆僧管夜沉沉越鳥巴猿寄恨吟吹到耳邊聲盡處¶
一條絲斷碧雲心¶
月落江城樹繞鴉一聲蘆管是天涯分明西國人來說¶
赤佛堂西是漢家¶
　　　塞上聞笛¶
<pb:KR4h0038_WYG_043-13b>¶
一夜梅花笛裏飛冷沙晴檻月光輝北風吹盡向何處¶
髙入塞雲燕鴈稀¶
　　　經舊遊¶
去年來送行人處依舊蟲聲古岸南斜日照谿雲影斷¶
水葓花穗倒空潭¶
　　　東山寺¶
寒色蒼蒼老柏風石苔清滑露光融半夜四山鐘磬盡¶
水精宫殿月玲瓏¶
<pb:KR4h0038_WYG_043-14a>¶
　　　峰頂寺¶
月明如水山頭寺仰面看天石上行夜半深廊人語定¶
一枝松動鶴來聲¶
　　　潤州鶴林寺¶
古寺名僧多異時道情虛遣俗情悲千年鶴在市朝變¶
來去舊山人不知¶
　　　勝上人山房¶
清晝房廊山半開一瓶新汲灑莓苔古松百尺始生葉¶
<pb:KR4h0038_WYG_043-14b>¶
颯颯風聲天上來¶
　　　李夫人詞¶
延年不語望三星莫說夫人上涕零爭奈世間惆悵在¶
甘泉宫夜看圖形¶
　　　金陵渡¶
金陵津渡小山樓一宿行人自可愁潮落夜江斜月裏¶
兩三星火是𤓰洲¶
　　　過隂陵¶
<pb:KR4h0038_WYG_043-15a>¶
壯士悽惶到山下行人惆悵上山頭生前此路已迷失¶
寂寞孤魂何處遊¶
　　　縱遊淮南¶
十里長街市井連月明橋上看神仙人生只合揚州死¶
襌智山光好墓田¶
　　　登樂遊原¶
幾年詩酒滯江干水積雲重思萬端今日南方惆悵盡¶
樂遊原上見長安¶
<pb:KR4h0038_WYG_043-15b>¶
　　　過石頭城¶
纍纍墟墓葬西原六代同歸蔓草根唯是嵗華流盡處¶
石頭城下水千痕¶
　　　黄蜀葵¶
名花八月嫩黄金色照書窻透竹林無奈羙人閒把嗅¶
直疑檀口印中心¶
　　　楊花¶
散亂隨風處處匀庭前幾日雪花新無端惹着潘郎鬢¶
<pb:KR4h0038_WYG_043-16a>¶
驚殺緑窻紅粉人¶
　　　薔薇花¶
曉風抹盡燕支顆夜雨催成蜀錦機當晝開時正明媚¶
故鄉疑是買臣歸¶
　　　戲顔郎中獵¶
忽聞射獵出軍城人着戎衣馬帶纓倒把角弓呈一箭¶
滿川狐兎當頭行¶
　　　失鷺鷥　　　　　　　　　李歸唐¶
<pb:KR4h0038_WYG_043-16b>¶
惜養從來歳月深開籠不見意沉吟也知祗在秋江上¶
明月蘆花何處尋¶
　　　伍相廟　　　　　　　　　常　雅¶
蒼蒼古廟映林巒羃羃烟霞覆石壇精魄不知何處在¶
威風猶入浙江寒¶
　　　贈玉簫　　　　　　　　　韋　臯¶
黃雀銜來已數春别時畱醉贈佳人長江不見魚書至¶
為遣相思夢入秦¶
<pb:KR4h0038_WYG_043-17a>¶
　　　題黃花驛　　　　　　　　薛　逢¶
孤戍迢迢蜀路長鳥鳴山館客思鄉更看絶頂烟霞外¶
數樹&KR1104;花照夕陽¶
　　　凉州詞¶
昨夜蕃軍報國讐沙州都䕶破凉州黄河九曲今歸漢¶
塞外縱横戰血流¶
　　　觀獵¶
馬縮寒毛鷹落臕角弓初暖箭新調平原踏盡無禽出¶
<pb:KR4h0038_WYG_043-17b>¶
竟日飜身望碧霄¶
　　　狼烟¶
三道狼烟過磧來受降城上探旗開傳聲却報邊無事¶
自是官軍入抄回¶
　　　俠少年¶
緑眼鶬鷹踏錦韝五花騘馬白貂裘往來三市無人識¶
倒把金鞭上酒樓¶
　　　感塞¶
<pb:KR4h0038_WYG_043-18a>¶
滿塞旌旗鎮上游各分天子一方憂無因得見哥舒翰¶
可惜西山十八州¶
　　　聴曹剛彈琵琶¶
禁曲新飜下玉都四絃掁觸五音殊不知天上彈多少¶
金鳳銜花尾半無¶
　　　定山寺¶
十里松蘿映碧苔一川晴色鏡中開遙聞上界飜經處¶
片片香雲出院來¶
<pb:KR4h0038_WYG_043-18b>¶
　　　夢入瓊臺　　　　　　　　許　瀍¶
曉入瑶臺露氣清天風飛下歩虛聲塵心未盡俗縁在¶
十里下山空月明¶
　　　題襌窟寺　　　　　　　　陳季卿¶
霜鐘鳴時夕風急亂鴉又望寒林集此時輟棹悲且吟¶
獨對蓮華一峰立¶
　　　詠篙水濺妓衣　　　　　　裴䖍餘¶
滿額蛾黃金縷衣翠翹浮動玉釵垂從教水濺羅裙濕¶
<pb:KR4h0038_WYG_043-19a>¶
知道巫山行雨歸¶
　　　浪淘沙二首　　　　　　　皇甫松¶
灘頭細草接踈林浪惡罾船半欲沉宿鷺眠洲非舊浦¶
去年沙觜是江心¶
蠻歌荳䓻北人愁松雨蒲風野艇秋浪起鵁鶄眠不得¶
寒沙細細入江流¶
　¶
　¶
<pb:KR4h0038_WYG_043-19b>¶
　¶
　¶
　¶
　¶
　¶
　¶
　¶
　萬首唐人絶句巻四十三¶
