# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:04.069736
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷七十
<pb:KR4h0038_WYG_070-1a>¶
欽定四庫全書¶
　萬首唐人絶句巻七十¶
　　　　　　　　　　　　　宋　洪邁　編¶
　　七言¶
　　　感月　　　　　　　　　　白居易¶
存亡感月一潸然月色今宵似徃年何處曾經同望月¶
櫻桃樹下後堂前¶
　　　酬錢員外¶
<pb:KR4h0038_WYG_070-1b>¶
雪中重寄雪山偈問荅殷勤四句中本立空名縁破妄¶
若能無妄亦無空¶
　　　夜惜禁中桃花因懐員外¶
前日歸時花正紅今夜宿時枝半空坐惜殘芳君不見¶
風吹狼藉月明中¶
　　　和元九荅山驛夢¶
入君旅夢來千里閉我幽䰟欲二年莫忘平生行坐處¶
後堂階下竹叢前¶
<pb:KR4h0038_WYG_070-2a>¶
　　　寄新蜀茶¶
蜀茶寄到但驚新渭水煎來始覺珍滿甌似乳堪持翫¶
况是春深酒渴人¶
　　　病中作¶
病來城裏諸親故厚薄親踈心總知唯有蔚章於我分¶
深於同在翰林時¶
　　　感化寺見元劉題名¶
微之謫去千餘里太白無來十一年今日見名如見靣¶
<pb:KR4h0038_WYG_070-2b>¶
塵埃壁上破窻前¶
　　　發商州¶
商州館裏停三日待得妻孥相逐行若比李三猶自勝¶
兒啼婦哭不聞聲¶
　　　紅鸚鵡¶
安南逺進紅鸚鵡色似桃花語似人文章辯慧皆如此¶
籠檻何年出得身¶
　　　羅藥¶
<pb:KR4h0038_WYG_070-3a>¶
自學坐禪休服藥從他時服病沉沉此身不要全强健¶
强健多生人我心¶
　　　讀莊子¶
去國辭家謫異方中心自怪少憂傷為尋莊子知歸處¶
認得無何是本鄉¶
　　　夢中贈曇禪師¶
五年不入慈恩寺今日尋師始一來欲知火宅焚燒苦¶
方寸如今化作灰¶
<pb:KR4h0038_WYG_070-3b>¶
　　　三月三日懐微之¶
良時光景常虛擲壯嵗風情已闇銷忽憶同為校書日¶
每年同醉是今朝¶
　　　戯贈户部李判官¶
好去民曹李判官少貪公事且謀歡男兒未死爭能料¶
莫作中州刺史看¶
　　　送高侍御因寄楊八¶
明月峽邊逢制使黄茅岸上是忠州到城莫説忠州惡¶
<pb:KR4h0038_WYG_070-4a>¶
無益虛教楊八愁¶
　　　棣華驛見楊八題夢兄弟詩¶
遥聞旅宿夢兄弟應有郵亭名棣華名作棣華來早晚¶
自題詩後屬楊家¶
　　　赴杭州重宿驛感題¶
往恨今愁應不殊題詩梁下又踟蹰羡君猶夢見兄弟¶
我到天明睡亦無¶
　　　慈恩寺有感¶
<pb:KR4h0038_WYG_070-4b>¶
自問有何惆悵事寺門臨入却遲回李家哭泣元家病¶
柿葉紅時獨自來¶
　　　惜園花¶
曉來紅蕚凋零盡始見空枝四五株前日狂風昨夜雨¶
殘芳更合得存無¶
　　　樟亭雙櫻¶
南館西軒兩樹櫻春條長足夏隂成素華朱實今雖盡¶
碧葉風來别有情¶
<pb:KR4h0038_WYG_070-5a>¶
　　　問楊瓊¶
古人唱歌兼唱情今日唱歌惟唱聲欲説向君君不㑹¶
試將此語問楊瓊¶
　　　思子臺有感二首¶
曾家機上聞投杼尹氏園中見掇蜂但以恩情生隙罅¶
何人不觧作江充¶
闇生魑魅蠧生蟲何異讒生疑阻中但使武皇心似燭¶
江充不敢作江充¶
<pb:KR4h0038_WYG_070-5b>¶
　　　和郭使君枸杞¶
山陽太守政嚴明吏靜人安無犬驚不知靈藥根成狗¶
怪得時聞吠夜聲¶
　　　元相挽歌詞三首¶
銘旌官重威儀盛騎吹聲繁鹵簿長後魏帝孫唐宰相¶
六年七月葬咸陽¶
墓門已閉笳簫去惟有夫人哭不休蒼蒼露草咸陽壠¶
此是千秋第一秋¶
<pb:KR4h0038_WYG_070-6a>¶
送葬萬人皆慘澹反虞駟馬亦悲鳴琴書劒佩誰收拾¶
三歲遺孤新學行¶
　　　病免後喜除賔客¶
臥在漳濵滿十旬起為商客伴三人從今且莫嫌身病¶
不病何由索得身¶
　　　勸病鶴¶
右翅低垂左脛傷可憐風貎甚昻藏亦知白日青天好¶
未要高飛且養瘡¶
<pb:KR4h0038_WYG_070-6b>¶
　　　醉中重留夢得¶
劉郎劉郎莫先起蘇臺蘇臺隔雲水酒盞來從一百分¶
馬頭去便三千里¶
　　　送崔駙馬赴兖州¶
戚里誇為賢駙馬儒家認作好詩人魯侯不得辜風景¶
沂水年年有暮春¶
　　　送僧遊江南¶
忽辭洛下縁何事擬向江南住幾時每過船頭應問法¶
<pb:KR4h0038_WYG_070-7a>¶
無妨菩薩是船師¶
　　　徃年䘮白馬題詩㕔壁感懐¶
路傍埋骨蒿草合壁上題詩塵蘚生馬死七年猶悵望¶
自知無乃太多情¶
　　　二月二日¶
二月二日新雨晴草芽菜甲一時生輕衫細雨春年少¶
十字津頭一字行¶
　　　戱荅思黯¶
<pb:KR4h0038_WYG_070-7b>¶
征夫與我世相忘故態些些亦不妨縱酒放歌聊自樂¶
接輿爭解教人狂¶
　　　醉後聽唱桂華曲¶
桂華詞意苦丁寜唱到嫦娥醉便醒此是世間腸斷曲¶
莫教不得意人聽¶
　　　荅閒上人問風病¶
一牀方丈向陽開勞動文殊問疾來欲界凡夫何足道¶
四禪天始免風災¶
<pb:KR4h0038_WYG_070-8a>¶
　　　罷灸灸¶
病身佛説將何喻變滅須臾豈不聞莫遣凈名和我笑¶
休將火艾灸浮雲¶
　　　强起迎春¶
杖䇿人扶廢病身情和强起一迎春他時蹇跛縱行得¶
笑殺平原樓上人¶
　　　夜涼¶
露白風清庭户涼老人先著夾衣裳舞腰歌䄂抛何處¶
<pb:KR4h0038_WYG_070-8b>¶
唯對無絃琴一張¶
　　　寄潮州楊繼之¶
相府潮陽俱夢中夢中何者是窮通他時事過方應悟¶
不獨榮空辱亦空¶
　　　贈思黯¶
為憐清淺愛潺湲一日三迴到水邊若道歸仁灘更好¶
主人何故别三年¶
　　　離别難詞¶
<pb:KR4h0038_WYG_070-9a>¶
緑楊陌上送行人馬去車回一望塵不覺别時紅淚盡¶
歸來無可更沾巾¶
　　　池上寓興¶
濠梁莊惠漫相爭未必人情知物情獺捕魚來魚躍出¶
此非魚樂是魚驚¶
　　　灘聲¶
碧玉斑斑沙歴歴清流决决響泠泠自從造得灘聲後¶
玉管朱絃可要聽¶
<pb:KR4h0038_WYG_070-9b>¶
　　　題石泉¶
殷勤傍石遶前行不説何人知我情漸恐耳聾兼眼暗¶
聽泉看石不分明¶
　　　招山僧¶
能入城中乞食否莫辭塵土汚袈裟欲知住處東城下¶
遶竹泉聲是白家¶
　　　池鶴八絶句¶
　　　　雞贈鶴¶
<pb:KR4h0038_WYG_070-10a>¶
一聲警露君能薄五德司晨我用多不㑹悠悠時俗士¶
重君輕我意如何¶
　　　　鶴荅雞¶
爾爭伉儷泥中鬬吾整威儀松上棲不可遣他天下眼¶
却輕野鶴重家雞¶
　　　　烏贈鶴¶
與君白黒太分明縱不相親莫見輕我每夜啼君怨别¶
玉徽琴裏忝同聲¶
<pb:KR4h0038_WYG_070-10b>¶
　　　　鶴荅烏¶
吾愛棲雲上華表汝多攫肉下田中吾音中羽汝聲角¶
琴曲雖同調不同¶
　　　　鳶贈鶴¶
君誇名鶴我名鳶君呌聞天我戾天更有與君相似處¶
飢來一種啄腥羶¶
　　　　鶴荅鳶¶
無妨自是莫相非清濁高低各有歸鸞鶴羣中彩雲裏¶
<pb:KR4h0038_WYG_070-11a>¶
幾時曾見喘鳶飛¶
　　　　鵝贈鶴¶
君因風送入青雲我被人驅向鴨羣雪頸霜毛紅網掌¶
請看何處不如君¶
　　　　鶴荅鵝¶
右軍殁後欲何依只合隨雞逐鴨飛未必犧牲及吾軰¶
大都我瘦勝君肥¶
　　　禽蟲八章¶
<pb:KR4h0038_WYG_070-11b>¶
燕違戊巳鵲避歲兹事因何羽族知疑有鳯王頒鳥歴¶
一時一日不參差¶
江魚羣從稱妻妾塞雁聮行號弟兄但恐世間眞眷屬¶
親踈亦是强為名¶
阿閣鵷鸞田舍烏妍蚩貴賤兩懸殊如何閉向深籠裏¶
一種摧頽觸四隅(有所/感也)¶
獸中刀鎗多怒吼鳥遭羅弋盡哀鳴羔羊口在縁何事¶
闇死屠門無一聲(有所/悲也)¶
<pb:KR4h0038_WYG_070-12a>¶
蟭螟殺敵蚊巢上蠻觸交爭蝸角中應似諸天觀下界¶
一微塵内闘英雄(自照/也)¶
蠨蛸網上罥蜉蝣反覆相持死始休何異浮生臨老日¶
一彈指頃報恩讎¶
蟻王化飯為臣妾蜾母偷蟲作子孫彼此假名非本物¶
其間何怨復何恩¶
鵝乳養雛遺在水魚心想子變成鱗細微幽隠何窮事¶
知者唯應是聖人¶
<pb:KR4h0038_WYG_070-12b>¶
　　　李賈二大諫拜命後寄楊八　劉禹錫¶
諫省新登二直臣萬方驚喜捧絲綸則知天子明如日¶
肯放淮陽高臥人¶
　　　洛中春末從杜録事¶
尊前花下長相見明日忽為千里人君過午橋回首望¶
洛城猶自有殘春¶
　　　米嘉榮(與前篇不同/)¶
一别嘉榮三十載忽聞舊曲尚依然如今世俗輕前軰¶
<pb:KR4h0038_WYG_070-13a>¶
好染髭鬚事少年¶
　　　上崔殻　　　　　　　　　延福里筆精¶
能令音信通千里解致蛟龍運八行惆悵江生不相賞¶
應縁自負好文章¶
　　　寄弟洎蜀牋　　　　　　　韓浦¶
十様蠻牋出益州寄來新自浣溪頭老兄得此全無用¶
助爾添修五鳯樓¶
　　　哭林傑　　　　　　　　　鄭宣¶
<pb:KR4h0038_WYG_070-13b>¶
才高未許賈生年何事孤䰟逐逝川螢聚帳中人已去¶
鶴離臺上月初懸¶
　　　雪席口占　　　　　　　　高崇文¶
崇文崇武不崇文提戈出塞舊從軍有似蕃兒射雁落¶
白毛空裏亂紛紛¶
　　　迎孫刺史　　　　　　　　池州門子朱元¶
昔日郎君今刺史朱元依舊守朱門今朝竹馬諸童子¶
君是當時竹馬孫¶
<pb:KR4h0038_WYG_070-14a>¶
　　　秘色越器　　　　　　　　陸龜䝉¶
九秋風露越塞開奪得千峯翠色來好向中宵盛沆瀣¶
共稽中㪚鬬遺杯¶
　　　舊識銀工邀食　　　　　　薛昭緯¶
一楪氊根數十皴盤中猶更有紅鱗早知文字多辛苦¶
悔不當初學鍜銀¶
　　　熱戯樂　　　　　　　　　張祐¶
熱戱爭心劇火燒銅搥暗熱不相饒上皇失喜寜王笑¶
<pb:KR4h0038_WYG_070-14b>¶
百尺幢竿果動揺¶
　　　玉環琵琶¶
宫樓一曲琵琶聲滿眼雲山是去程回顧段師非汝意¶
玉環休把恨分明¶
　　　題酸棗驛前碑¶
蒼苔古澁自雕踈誰道中郎筆力餘長愛當時遇王粲¶
毎來碑下不關書¶
　　　題朱兵曹山居¶
<pb:KR4h0038_WYG_070-15a>¶
朱氏西齋萬巻書水門山閣自高疎我來穿穴非無意¶
願向君家作壁魚¶
　　　贈畫僧二首¶
骨峭情高彼岸人一杯長泛海為津僧儀又入清流品¶
却恐前生是許詢¶
瘦頸隆肩碧眼生翰林親讃虎頭能終年不語看如意¶
似證禪心入大乘¶
　　　送走馬使¶
<pb:KR4h0038_WYG_070-15b>¶
新様花文配蜀羅同心雙帶蹙金蛾慣將喉舌傳君好¶
馬跡鈴聲遍兩河¶
　　　題御溝¶
萬樹垂楊拂御溝溶溶漾漾遶神州都縁濟物心無阻¶
從此恩波處處流¶
　　　題青龍寺¶
二十年沉滄海間一游京國也應然人人盡到求名處¶
獨向青龍寺看山¶
<pb:KR4h0038_WYG_070-16a>¶
　　　硫黄¶
一粒硫黄入貴門寢堂深處問𤣥言時人盡説韋山甫¶
昨日餘干弔子孫¶
　　　㪚花樓¶
錦江城外錦城頭回望秦川上軫憂正值血䰟來夢裏¶
杜鵑聲在㪚花樓¶
　　　王家五絃¶
五條絃出萬端情撚撥間關漫態生唯羡風流田太守¶
<pb:KR4h0038_WYG_070-16b>¶
小金鈴子耳邊鳴¶
　　　聽薛陽陶吹蘆管¶
紫清人下薛陽陶末曲新笳調更高無奈一聲天外絶¶
百年已死斷腸刀¶
　　　聽簡上人吹蘆管¶
蜀國僧吹蘆一枝隴西游客淚先垂至今留得新聲在¶
却為中原人不知¶
　　　過汾水關¶
<pb:KR4h0038_WYG_070-17a>¶
千里南來背日行關門無事一侯嬴山根百尺路前去¶
十夜耳中汾水聲¶
　　　櫻桃¶
石榴未拆梅猶小愛此山花四五株斜日庭前風裊裊¶
碧油千片漏紅珠¶
　　　酬凌秀才惠枕¶
八寸黄楊惠不輕虎頭光照簟文清空心想此縁成夢¶
㧞劒燈前一夜行¶
<pb:KR4h0038_WYG_070-17b>¶
　　　送温飛卿赴方城¶
方城新尉曉衙參却是傍人意不甘盡夜與君思賈誼¶
瀟湘猶隔洞庭南¶
　　　感春申君¶
薄俗何心議感恩謟容卑迹頼君門春深還道三千客¶
寂寞無人殺李園¶
　　　送張參及第還家　　　　　錢起¶
太學三千聞琢玉東堂一舉早成名借問還家何處好¶
<pb:KR4h0038_WYG_070-18a>¶
中人含笑下機迎¶
　　　送符别駕還錢塘¶
驥足駸駸吳越間屏星復與紫書還知君從事元無事¶
城上愁看海上山¶
　　　晚歸嚴明府題門¶
降士林霑蕙草寒空驚翰苑失鵷鸞秋中回首君門阻¶
馬上應歌行路難¶
　　　僧壁畫山水¶
<pb:KR4h0038_WYG_070-18b>¶
連山盡出暎禪扉粉壁香筵滿翠微坐來鑪氣縈空徹¶
共指晴雲向嶺歸¶
　　　校獵曲¶
長楊殺氣連雲飛漢主秋畋正掩圍重門日晏紅塵出¶
數騎畋人獵獸歸¶
　　　桃花潭别汪倫　　　　　　李白¶
李白登舟欲逺行忽聞江上踏歌聲桃花潭水深千尺¶
不及汪倫送我情¶
<pb:KR4h0038_WYG_070-19a>¶
　　　哭殷遥　　　　　　　　　王維¶
送君返葬石樓山松栢蒼蒼賔馭還埋骨白雲長已矣¶
空餘流水向人間¶
　　　李龜年所歌¶
清風朗月苦相思蕩子從戎十載餘征人去日殷勤祝¶
歸鴈來時數附書¶
　¶
　¶
<pb:KR4h0038_WYG_070-19b>¶
　¶
　¶
　¶
　¶
　¶
　¶
　¶
　萬首唐人絶句巻七十¶
