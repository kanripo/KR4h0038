# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.818845
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0038_WYG_058-1a>¶
欽定四庫全書¶
　萬首唐人絶句巻五十八¶
　　　　　　　　　　　　　宋　洪邁　編¶
　　七言¶
　　　暮春對柳二首　　　　　　司空圖¶
縈愁惹恨奈楊花閉户垂簾亦滿家惱得閒人作酒病¶
剛湏又撲越溪茶¶
洞中猶説看桃花輕絮狂飛自俗家正是階前開逺信¶
<pb:KR4h0038_WYG_058-1b>¶
小娥旋拂碾新茶¶
　　　戊午三月晦二首¶
隨風逐浪劇蓬萍圓首何曾觧最靈筆硯近來多自棄¶
不闗妖氣暗文星¶
牛誇棊品無勍敵謝占詩家作上流豈似小敷春水漲¶
年年鸞鶴待仙舟¶
　　　偶書五首¶
情知了得未如僧客處高樓莫强登鶯也觧啼花也發¶
<pb:KR4h0038_WYG_058-2a>¶
不闗心事最堪憎¶
自有池荷作扇揺不闗風動愛芭蕉只憐直上抽紅蘂¶
似我丹心向本朝¶
曾看輕舟渡逺津無風着岸不經旬只縁命蹇湏知命¶
却是人爭阻得人¶
上谷何曾觧有情有情人自惜君行證因池上今生願¶
的的他生作化生¶
新店南原後夜程黄河風浪信難平渡頭楊柳知人意¶
<pb:KR4h0038_WYG_058-2b>¶
為惹官船莫放行¶
　　　喜山鵲初歸三首¶
翠衿紅嘴便知機乆避重羅穏處飛只為從來偏䕶惜¶
忩前今賀主人歸¶
山中只是惜珍禽語不分明識爾心若使觧言天下事¶
燕臺今築幾千金¶
阻他羅網到柴扉不奈偷倉雀轉肥賴爾林塘添景趣¶
剰留山果引教歸¶
<pb:KR4h0038_WYG_058-3a>¶
　　　虞鄉北原¶
澤北村貧煙火獰稚田冬旱倩牛耕老人惆悵逢人訴¶
開盡黄花麥未金¶
　　　洛中三首¶
秋風團扇未驚心笑看䊋臺落葉侵繡鳯不教金縷暗¶
青樓何處有寒砧¶
不用頻嗟世路難浮生各自繫悲懽風霜一夜添覉思¶
羅綺誰家待早寒¶
<pb:KR4h0038_WYG_058-3b>¶
燕巢空後誰相伴鴛被縫來不忍薫薄命敢辭長滴淚¶
倡家未必肯留君¶
　　　寓筆¶
年年鑷鬢到花飄依舊花繁鬢易凋撩亂一塲人更恨¶
春風誰道勝輕飈¶
　　　戲題試衫¶
朝班盡説人宜紫洞府應無鶴着緋從此玉皇湏破例¶
染霞裁賜地仙衣¶
<pb:KR4h0038_WYG_058-4a>¶
　　　汴柳半枯因悲柳中隠¶
行人莫歎前朝樹已占河堤幾百春惆悵題詩柳中隠¶
柳衰猶在自無身¶
　　　上方¶
花落更同悲木落鶯聲相續即蟬聲榮枯了得無多事¶
只是閒人漫繫情¶
　　　寄王贊學¶
黄巻不闗兼濟美青山自保老閒身一行萬里纎塵静¶
<pb:KR4h0038_WYG_058-4b>¶
可要張儀更入秦¶
　　　新節¶
轉悲新歲重於山不似輕鷗肯復還朱紱縱教金印換¶
青雲未勝白頭閒¶
　　　自河西歸山二首¶
一水悠悠一葉危徃來長恨阻歸期鄉闗不是無華表¶
自為多驚獨上遲¶
水濶風驚去路危孤舟欲上更遲遲鶴羣長繞三珠樹¶
<pb:KR4h0038_WYG_058-5a>¶
不借閒人一隻騎¶
　　　王官二首¶
風荷似醉和花舞沙鳥無情伴客閒總是此中皆有恨¶
更堪微雨半遮山¶
荷塘煙罩小齋虚景物皆宜入畫圖盡日無人只高卧¶
一雙白鳥隔紗㡡¶
　　　賀翰林侍郎二首¶
太白東歸鶴背吟鏡湖空在酒船沉今朝忽見銀臺事¶
<pb:KR4h0038_WYG_058-5b>¶
早晚重徴入翰林¶
玉版徴書洞裏看沈羲新拜侍郎官文星喜氣連台曜¶
聖主方知四海安¶
　　　寄三十三四舍人¶
幾年汶上約同遊擬為蓮峰别置樓今日鳯凰池畔客¶
五千仞雪不回頭¶
　　　綸閣有感¶
風濤曾阻化鱗來誰料蓬瀛路却開欲去遲遲還自笑¶
<pb:KR4h0038_WYG_058-6a>¶
狂才應不是仙才¶
　　　寄薛起居¶
小域新銜賀聖朝亦知蹇分巧難抛麤才自合無岐路¶
不破工夫漫觧嘲¶
　　　古宫怨　　　　　　　　　王　建¶
亂烏啞啞飛復啼宫頭晨夕宫中棲吳王别殿繞江水¶
後宫不開美人死¶
　　　祝鵲¶
<pb:KR4h0038_WYG_058-6b>¶
神鵲神鵲好言語行人早回多利&KR0008;我今庭中栽好樹¶
與汝作巢當報汝¶
　　　海人謡¶
海人無家海裏住採珠殺象為歲賦惡波横天山塞路¶
未央宫中常滿庫¶
　　　兩頭纎纎¶
兩頭纎纎青玉玦半白半黑頭上髪腷腷膊膊春冰裂¶
磊磊落落桃花結¶
<pb:KR4h0038_WYG_058-7a>¶
　　　看碁¶
彼此抽先局勢平傍人道死的還生兩邉對坐無言語¶
盡日時聞下子聲¶
　　　設酒寄獨孤少府¶
自看和釀一依方縁看松花色較黄不分君家新酒熟¶
好詩収得被回將¶
　　　新授戒尼師¶
新短方裙疊作稜聽鐘洗鉢繞青蠅自知戒相分明後¶
<pb:KR4h0038_WYG_058-7b>¶
先出壇塲禮大僧¶
　　　于宅看花¶
小葉稠枝粉壓摧暖風吹動鶴翎開若無别事為留難¶
抛却貧家宿看來¶
　　　元太守同遊七泉寺¶
盤磴廻廊古塔深紫芝紅藥入雲尋晚吹簫管秋山裏¶
引得獮猴出象林¶
　　　望定州寺¶
<pb:KR4h0038_WYG_058-8a>¶
回看佛閣青山半三四年前到上頭省得老僧留不住¶
重尋可更有因由¶
　　　道中寄杜書記¶
西南東北暮天斜巴字江邉楚樹花珍重荆州杜書記¶
閒時多在廣師家¶
　　　聽琴¶
無事此身離白雲松風溪水不曾聞至心聽着仙翁引¶
今看青山圍繞君¶
<pb:KR4h0038_WYG_058-8b>¶
　　　贈陳評事¶
識君雖向歌鐘㑹説事不離雲水間春夜酒醒長起坐¶
燈前一紙洞庭山¶
　　　寄畫松僧¶
天香寺裏古松僧不畫枯松落石層最愛臨江兩三樹¶
水禽棲處觧無藤¶
　　　花褐裘¶
對織芭蕉雪毳新長縫雙袖窄裁身到頭湏向邉城着¶
<pb:KR4h0038_WYG_058-9a>¶
消殺秋風稱獵塵¶
　　　夜看美人宫棊¶
宫棊布局不依經黒白分明子數停廵拾玉沙天漢曉¶
猶殘織女兩三星¶
　　　上田僕射¶
一方新地隔河煙曾接諸生聽管弦却憶去年寒食會¶
看花猶在水堂前¶
　　　樓前¶
<pb:KR4h0038_WYG_058-9b>¶
天寳年前勤政樓每年三日作韆鞦飛龍老馬曾教舞¶
聞着音聲忽舉頭¶
　　　聽雨¶
半夏思家睡裏愁雨聲落落屋簷頭照泥星出依前黒¶
淹爛庭花不肯休¶
　　　冬至後招于秀才¶
日近山紅暖氣新一陽先入御溝春聞閒立馬重來此¶
沐浴明年稱意身¶
<pb:KR4h0038_WYG_058-10a>¶
　　　送人歸丹陽¶
江城柳色海門煙欲到茅山始下船知道君家當瀑布¶
菖蒲潭在草堂前¶
　　　春早聞鶯¶
侵黒行飛一兩聲春寒囀小未分明若教更觧諸餘語¶
應向宫花不惜情¶
　　　題石甕寺¶
天宫連内繞丹巖塵盖雲間落數帆遥指上皇飜曲處¶
<pb:KR4h0038_WYG_058-10b>¶
百官題字滿西嵌¶
　　　寄張博士¶
春明門外作卑官病友經年不得看莫道長安近于日¶
升天却易到城難¶
　　　太和公主和蕃¶
塞黒雲黄欲渡河風沙昧眼雪相和琵琶淚濕行聲小¶
斷得人腸不在多¶
　　　舊宫人¶
<pb:KR4h0038_WYG_058-11a>¶
先帝舊宫宫女在亂絲猶挿鳯凰釵霓裳法曲渾抛却¶
獨自花間掃玉階¶
　　　新晴後¶
夏夜新晴星較少雨收殘水入天河簷前着熱衣裳坐¶
風冷渾無撲火蛾¶
　　　寄薛濤校書¶
萬里橋邉女校書琵琶花裏寄閒居掃眉才子無多少¶
管領春風總不如¶
<pb:KR4h0038_WYG_058-11b>¶
　　　長門燭¶
秋夜牀前蠟燭微銅壺滴盡曉鐘遲殘光欲滅還吹着¶
年少宫人不睡時¶
　　　樂府辭二十五首¶
　　　　伊州歌五首　　　　　　蓋嘉運¶
秋風明月獨離居蕩子從戎十載餘征人去日殷勤囑¶
歸雁來時數寄書¶
彤闈曉闢萬鞍回玉輅春遊薄晚開渭北清光揺草樹¶
<pb:KR4h0038_WYG_058-12a>¶
南洲佳景入樓臺¶
千門今夜曉初晴萬里天河徹帝京燦燦繁星駕秋色¶
稜稜霜氣韻鐘聲¶
長安二月柳依依西出流沙路漸微閼氏山上春光少¶
相府邉廷驛使稀¶
三秋大漠冷溪山八月嚴霜變草顔捲斾風行宵渡磧¶
銜枚電掃曉應還¶
　　　　捉拍睦州¶
<pb:KR4h0038_WYG_058-12b>¶
西去輪臺萬里餘故鄉音耗日應踈隴山鸚鵡能言語¶
為報閨人數寄書¶
　　　　水調歌七首¶
平沙落日大荒西隴上明星高復低孤山幾處看烽火¶
壯士連營候鼓鼙¶
猛將闗西意氣多能騎駿馬弄琱戈金鞍寳鋏精神出¶
倚笛新飜水調歌¶
隴頭一斷氣長秋舉目蕭條總是愁秪為征人多下淚¶
<pb:KR4h0038_WYG_058-13a>¶
年年添作斷腸流¶
細草河邉一雁飛黄龍闗裏掛戎衣為受明王恩寵甚¶
從事經年不復歸¶
昨夜邀歡出建章今朝徴賞度昭陽傳聲莫閉黄金屋¶
為報先開白玉堂¶
日晚笳聲咽戍樓隴雲漫漫水東流行人萬里向西去¶
滿目闗山空自愁¶
千年一遇聖明朝願對君王舞細腰乍可當熊任生死¶
<pb:KR4h0038_WYG_058-13b>¶
誰能伴鳯上雲霄¶
　　　　涼州歌四首¶
漢家宫裏柳如絲上苑桃花連碧池聖夀已傳千載酒¶
天文更賞百僚詩¶
朔風吹葉雁門秋萬里煙塵昏戍樓征馬長思青海北¶
鳴笳夜聽隴山頭¶
三秋陌上早霜飛羽獵平田淺草齊錦背蒼鷹初出按¶
五花騘馬餵來肥¶
<pb:KR4h0038_WYG_058-14a>¶
鴛鴦殿裏笙歌起翡翠樓前出舞人喚上紫微三五夕¶
聖明萬夀一千春¶
　　　　突厥三臺¶
雁門山上雁初飛馬邑欄中馬正肥日昨山西逢驛使¶
殷勤南北送征衣¶
　　　　蓋羅縫二首¶
秦時明月漢時闗萬里征人尚未還但使龍庭飛將在¶
不教戎馬度隂山¶
<pb:KR4h0038_WYG_058-14b>¶
音書杜絶白狼西桃李無顔黄鳥啼寒雁春深歸去盡¶
出門腸斷草淒淒¶
　　　　雙帶子¶
私言切切誰人㑹海燕雙飛繞畫梁君學秋胡不相識¶
妾亦無心去採桑¶
　　　　渭州¶
亭亭孤月照行舟寂寂長河萬里流鄉國不知何處是¶
雲山漠漠使人愁¶
<pb:KR4h0038_WYG_058-15a>¶
　　　　水鼓子¶
雕弓白羽獵初回薄夜牛羊復下來夢水河邉秋草合¶
黒山峰外陣雲開¶
　　　　鍾西二首¶
天邉物色更無春秪有牛羊與馬羣誰家營裏吹羌笛¶
哀怨教人不忍聞¶
歲去年來拜聖朝更無山闕對溪橋九門楊柳渾無半¶
猶自千條與萬條¶
<pb:KR4h0038_WYG_058-15b>¶
　　　雜詩　　　　　　　　　　無名氏¶
青天無雲月如燭露泣梨花白如玉子規一夜啼到明¶
美人獨在空房宿¶
空賜羅衣不賜恩一燻香後一消魂雖然舞袖何時舞¶
長對春風挹淚㾗¶
不洗殘䊋並繡牀却嫌鸚鵡繡鴛鴦回針刺到雙飛處¶
憶着征人淚數行¶
眼想心思夢裏驚無人知我此時情不如池上鴛鴦鳥¶
<pb:KR4h0038_WYG_058-16a>¶
雙宿雙飛過一生¶
一去遼陽繫夢魂忽傳征騎到中門紗忩不肯施紅粉¶
徒遣蕭郎問淚㾗¶
鶯啼露冷酒初醒罨畫樓西曉角鳴翠羽帳中人夢覺¶
寳釵斜墜枕函聲¶
滿目笙歌一叚空萬般離恨總隨風多情為謝殘陽意¶
與展晴霞片片紅¶
兩心不語暗知情燈下裁縫月下行行到堦前知未睡¶
<pb:KR4h0038_WYG_058-16b>¶
夜深聞放剪刀聲¶
近寒食雨草萋萋着麥苖風柳映堤一是有家歸未得¶
杜鵑休向耳邉啼¶
洛陽才子鄰簫恨湘水佳人錦瑟愁今昔兩成惆悵事¶
臨卭春盡暮江流¶
浙江輕浪古悠悠望海樓吹望海愁莫怪鄉心隨魄斷¶
十年為客在他州¶
數日相隨兩不忘郎心如妾妾如郎出門便是東西路¶
<pb:KR4h0038_WYG_058-17a>¶
把取紅牋各斷腸¶
無定河邉暮笛聲赫連臺畔旅人情函闗歸路千餘里¶
一夕秋風白髪生¶
舊山雖在不闗身且向長安過暮春一樹梨花一溪月¶
不知今夜屬何人¶
花落長川草色青暮山重疊雨溟溟逢春便覺飄蓬苦¶
今日分離一涕零¶
　¶
<pb:KR4h0038_WYG_058-17b>¶
　¶
　¶
　¶
　¶
　¶
　¶
　¶
　萬首唐人絶句巻五十八¶
