# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.849503
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷五十九
<pb:KR4h0038_WYG_059-1a>¶
欽定四庫全書¶
　萬首唐人絶句巻五十九¶
　　　　　　　　　　　　　宋　洪邁　編¶
　　七言¶
　　　穆天子傳　　　　　　　　唐彦謙¶
王母清歌玉琯悲瑶臺應有再來期穆王不得重相見¶
恐為無端哭盛姬¶
　　　楚天¶
<pb:KR4h0038_WYG_059-1b>¶
楚天遥望每長嚬宋玉襄王盡作塵不會瑶姬朝與暮¶
更為雲雨待何人¶
　　　寄徐山人¶
一室清羸鶴體孤體和神瑩爽氷壺呉中高士雖求死¶
不那稽山有謝敷¶
　　　題宗人故帖¶
所忠無處訪相如風笈塵編迹尚餘惟有孝標情最厚¶
一編遺在茂陵書¶
<pb:KR4h0038_WYG_059-2a>¶
　　　垂柳¶
絆惹春風别有情世間誰敢鬭輕盈楚王江畔無端種¶
餓損纎腰學不成¶
　　　登興元城觀烽火¶
漢川城上角三呼䕶蹕防邉列萬夫褒姒塜前烽火起¶
不知泉下破顔無¶
　　　鄧艾廟¶
昭烈遺黎死尚羞揮刀斫石恨醮周如何千載留遺廟¶
<pb:KR4h0038_WYG_059-2b>¶
血食巴山伴武侯¶
　　　曲江春望¶
杏艶桃光奪晚霞樂遊無廟有年華漢朝冠盖皆陵墓¶
十里冝春漢苑花¶
　　　漢殿¶
鳥去雲飛意不通夜壇斜月轉松風君王寂慮無消息¶
却就閒人覔巨公¶
　　　賀李昌時禁苑新命¶
<pb:KR4h0038_WYG_059-3a>¶
振鷺翔鸞集禁闈玉堂珠樹瑩風儀不知新到靈和殿¶
張緒何如柳一枝¶
　　　牡丹¶
顔色無因饒錦綉馨香惟解掩蘭蓀那堪更被烟䝉蔽¶
南國西施泣㫁魂¶
　　　羅江驛¶
數枝髙柳帶鳴鴉一樹山橊自落花已是向來多淚眼¶
短亭回首在天涯¶
<pb:KR4h0038_WYG_059-3b>¶
　　　奏捷西蜀題沱江驛¶
野客乘軺非所冝况将儒懦報戎機錦江不識臨卭酒¶
且免相如渇病歸¶
　　　春蚤落英¶
紛紛從此見花殘轉覺長繩繋日難樓上有愁春不淺¶
小桃風雪凭欄干¶
　　　仲山¶
千載遺踪寄薜蘿沛中鄉里漢山河長陵亦是閒丘壠¶
<pb:KR4h0038_WYG_059-4a>¶
異日誰知與仲多¶
　　　漢嗣¶
漢嗣安危繋數君髙皇意决勢難分張良口辨周昌吃¶
同建儲宫第一勛¶
　　　四老廟¶
西漢儲宫定不傾可能園綺勝良平舉朝公将無全䇿¶
借請閒人羽翼成¶
　　　南梁戯題漢髙廟¶
<pb:KR4h0038_WYG_059-4b>¶
數載從軍似武夫今隨戎捷氣偏粗漢王若問何為者¶
免道髙陽舊酒徒¶
　　　洛神¶
人世仙家本自殊何須相見向中途驚鴻瞥過㳺龍去¶
漫惱陳王一事無¶
　　　初秋到慈州冬首換絳牧¶
秋杪方攀玉樹枝隔年無計待春暉自嫌暫作仙城守¶
不遂鶯來共燕飛¶
<pb:KR4h0038_WYG_059-5a>¶
　　　重經馮家舊里¶
馮家舊宅閉柴闗脩竹猶存淗水灣應繫星辰上天去¶
不畱英骨𦵏人間¶
　　　克復後登安國寺閣¶
千門萬户鞠蒿藜㫁燼遺垣一望迷惆悵建章鴛瓦盡¶
夜來空見玉繩低¶
　　　題䖍僧室¶
何縁春恨貯離憂欲入空門萬事休水月定中何所為¶
<pb:KR4h0038_WYG_059-5b>¶
也嚬眉黛托腮愁¶
　　　見煬帝寳帳¶
漢文窮相作前王懢惜明珠不斗量翡翠絞鮹何所直¶
千裨萬接上書囊¶
　　　樓上偶題¶
塵土無因狎隱淪青山一望每傷神可能前嶺空喬木¶
應有懷才抱器人¶
　　　親仁里聞猿¶
<pb:KR4h0038_WYG_059-6a>¶
朱雀街東半夜驚楚魂和夢兩徒清五更撩亂趨朝火¶
滿口塵埃亦數聲¶
　　　聞李瀆司勲下世¶
異鄉丹旐已飄揚一顧深知實未亡任被禇褒泉下笑¶
重将北靣哭真長¶
　　　試夜題省廊桂¶
麻衣穿穴兩京塵十見東堂緑桂春今日競飛揚葉箭¶
魏舒休作畫籌人¶
<pb:KR4h0038_WYG_059-6b>¶
　　　竹風¶
竹映風忩數陣斜旅人愁坐思無涯夜來畱得江湖夢¶
全為乾聲似荻花¶
　　　長溪秋望¶
柳短沙長溪水流雨微烟暝立溪頭寒鴉閃閃山前去¶
杜曲黄昏獨自愁¶
　　　嚴子陵¶
嚴陵情性是真狂抵觸三公傲帝王不怕舊交稱僣越¶
<pb:KR4h0038_WYG_059-7a>¶
喚它侯霸作君房¶
　　　北齊¶
草草招携强據鞍周師乘勝莫回看背城肯戰知虚實¶
爭奈人前忍笑難¶
　　　楚世家¶
偏信由來惑是非一言邪佞脫危機張儀重入懷王手¶
駟馬安車却放歸¶
　　　驪山道中¶
<pb:KR4h0038_WYG_059-7b>¶
月殿真妃下綵烟漁陽追騎及湯泉君王指㸃新豐樹¶
幾不親畱七寳鞭¶
　　　韋曲¶
欲冩愁腸愧不才多情練漉已低摧窮郊二月初離别¶
獨傍寒村嗅野梅¶
　　　黄子陂荷花¶
十頃狂風撼麯塵縁堤照水露紅新世間花氣皆愁絶¶
恰是蓮香更惱人¶
<pb:KR4h0038_WYG_059-8a>¶
　　　野行¶
蝶戀晚花終未去鷗逢春水固難飛野人心地都無著¶
伴蝶隨鷗亦不歸¶
　　　與徐温話别　　　　　　　方　干¶
去去何時却見君悠悠烟水似天津明年今夜有明月¶
不是今年看月人¶
　　　寒食日¶
百花香氣傍行人花底垂鞭日易醺野父不知寒食節¶
<pb:KR4h0038_WYG_059-8b>¶
穿林轉壑自燒雲¶
　　　出東陽道中作¶
馬首寒山黛色濃一重重盡一重重醉醒已在他人界¶
猶憶東陽昨夜鐘¶
　　　與陳長官¶
枕上愁多百緒牽常時睡覺在溪前人間盡是交親力¶
莫道升沉總信天¶
　　　商明府家學方響¶
<pb:KR4h0038_WYG_059-9a>¶
葛溪鐡片梨園調耳底丁東十六聲彭澤主人憐妙樂¶
玉盃春煖許同傾¶
　　　别商明府¶
許教門館久踟蹰仲叔懷恩對玉壺惟有離心欲萌客¶
望垂雙淚不成珠¶
　　　贈楊長官¶
直鈎終日竟無魚鐘鼓聲中與世踈若向湖邉訪幽拙¶
蕭條四壁是閒居¶
<pb:KR4h0038_WYG_059-9b>¶
　　　貽僧二首¶
秋水一泓長見底澗松千尺不生枝人間學佛知多少¶
淨盡花心只有師¶
四十年來多少人一分零落九成塵與師猶得重相見¶
亦是枯株勉强春¶
　　　題畫建溪圖¶
六幅輕綃畫建溪刺桐花下路髙低分明記得曽行處¶
秪欠猿聲與鳥啼¶
<pb:KR4h0038_WYG_059-10a>¶
　　　蜀中¶
遊子去遊多不歸春風酒味勝餘時閒來却伴巴兒醉¶
荳蔲花邉唱竹枝¶
　　　将歸湖上畱别陜宰¶
歸去春山逗晚晴縈逥樹石罅中行明時不是無知己¶
自憶湖邉釣與耕¶
　　　題鮑處士壁¶
水濶坐看千萬里青蕪蓋地接天津襧衡莫愛山中静¶
<pb:KR4h0038_WYG_059-10b>¶
逸舎山多却碍人¶
　　　經曠禪師舊院¶
谷鳥散啼如有恨庭花含笑似無情更名變貌難休息¶
去去來來第幾生¶
　　　江南聞新曲¶
席上新聲花下盃一聲聲被拍心催樂工不識長安道¶
盡是書中寄曲來¶
　　　越中寄孫百篇二首¶
<pb:KR4h0038_WYG_059-11a>¶
上才乘醉到山隂日日篇成字字金鏡水周圍千萬頃¶
波瀾倒㵼入君心¶
錦價轉髙花更巧能将舊手弄新梭從來一字為褒貶¶
二十八言猶太多¶
　　　題飛來峰¶
邃岩喬木夏藏寒床上雲溪枕上看臺殿漸多山更重¶
却令飛去即應難¶
　　　過李羣玉故居¶
<pb:KR4h0038_WYG_059-11b>¶
訐直上書難遇主銜寃下世未成翁琴樽劒鶴隨将去¶
惟鎖山齋一樹風¶
　　　君不來¶
逺路東西欲問誰寒來無處寄寒衣去時初種庭前樹¶
樹已勝巢人未歸¶
　　　送鄉中故人¶
少小與君情不踈聴君細話勝家書如今若到鄉中去¶
道我埀鈎不釣魚¶
<pb:KR4h0038_WYG_059-12a>¶
　　　思江南¶
昨日草枯今日青羈人又動故鄉情夜來有夢登歸路¶
不到桐廬已及明¶
　　　别孫蜀¶
呉越思君意易傷别君添我鬂邉霜由來淛水偏堪恨¶
截㫁千山作兩鄉¶
　　　贈江上老人¶
潭底錦鱗多識釣未投香餌即先知欲教魚目無分别¶
<pb:KR4h0038_WYG_059-12b>¶
須學揉藍染釣絲¶
　　　詠花二首¶
狂心醉眼共徘徊一半先開笑未開此日不能偷折去¶
蝴蜂直恐趂人來¶
可憐妍艶正當時剛被狂風一夜吹今日流鶯來舊處¶
百般言語殢空枝¶
　　　路入金州江中作¶
棹尋椒岸縈逥去數里時逢一兩家知道從來貢金處¶
<pb:KR4h0038_WYG_059-13a>¶
江邉牧䜿亦披沙¶
　　　夜會鄭氏林亭¶
巻簾圓月照方塘坐久樽空竹有霜白犬風驚雁飛起¶
猶能一一旋成行¶
　　　清平調詞三首　　　　　　李　白¶
雲想衣裳花想容春風拂檻露華濃若非羣玉山頭見¶
會向瑶臺月下逢¶
一枝紅艶露凝香雲雨巫山枉㫁腸借問漢宫誰得似¶
<pb:KR4h0038_WYG_059-13b>¶
可憐飛燕在昭陽¶
名花傾國兩相歡長得君王帶笑看解釋春風無限恨¶
沉香亭北倚欄干¶
　　　戯贈杜甫¶
飯顆山前逢杜甫頭戴笠子日卓午借問别來太瘦生¶
總為從前作詩苦¶
　　　賀裴裕　　　　　　　　　李　摶¶
曽隨風水化凡鱗安上門前一字新聞道蜀江風景好¶
<pb:KR4h0038_WYG_059-14a>¶
不知何似杏園人¶
　　　逰秦别妻　　　　　　　　元　載¶
年來誰不厭龍鍾雖在侯門似不容看取海山寒翠樹¶
若遭霜霰到秦封¶
　　　懷舊　　　　　　　　　　李章武¶
水不西歸月暫圓令人悵望古城邉蕭條明早分岐路¶
知更相逢何嵗年¶
　　　戯經僧¶
<pb:KR4h0038_WYG_059-14b>¶
南宗尚許通方便何處心中更有經好去苾蒭雲水畔¶
何山松栢不青青¶
　　　送紅綿酒　　　　　　　　冷朝陽¶
採菱歌怨木蘭舟送客魂消百尺樓還似洛妃乘霧去¶
碧天無際水空流¶
　　　題馬嵬驛　　　　　　　　狄歸昌¶
馬嵬烟柳正依依重見鑾輿幸蜀歸泉下阿蠻應有語¶
這回休更泥楊妃¶
<pb:KR4h0038_WYG_059-15a>¶
　　　贈張神女　　　　　　　　沈　警¶
義起曽厯許多年張碩凡得㡬時憐何意今人不如昔¶
蹔來相見更無縁¶
　　　離歌¶
直值行人心不平那冝萬里阻閨情只今隴上分流水¶
更泛從來鳴咽聲¶
　　　題巫山廟　　　　　　　　繁　知¶
忠州刺史令才子行到巫山必有詩為報髙唐神女道¶
<pb:KR4h0038_WYG_059-15b>¶
速排雲雨候清辭¶
　　　題鄧仙客墓　　　　　　天嶠逰人¶
鶴老芝田鷄在籠上清那與俗塵同既言白日昇仙去¶
何事人間有殯宫¶
　　　舟行作　　　　　　　　衡山舟子¶
野鵲灘西一棹孤月光遥接洞庭湖堪嗟逥雁峰前過¶
望㫁家山一字無¶
　　　罷歙州贈交代　　　　　　李　擢¶
<pb:KR4h0038_WYG_059-16a>¶
經年理郡少歡娯為習干戈間飲徒今日臨行盡交(原/闕)¶
　¶
　¶
　¶
　¶
　¶
　¶
　¶
<pb:KR4h0038_WYG_059-16b>¶
　¶
　¶
　¶
　¶
　¶
　¶
　¶
　萬首唐人絶句巻五十九¶
