# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.059326
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷十九
<pb:KR4h0038_WYG_019-1a>¶
欽定四庫全書¶
　萬首唐人絶句巻十九¶
　　　　　　　　　　　　　宋　洪邁　編¶
　　七言(原缺/)¶
<pb:KR4h0038_WYG_019-2a>¶
　¶
　¶
　¶
　¶
　¶
　¶
　¶
　¶
<pb:KR4h0038_WYG_019-2b>¶
　¶
　¶
　¶
　¶
　¶
　¶
　¶
　萬首唐人絶句巻十九¶
#+PROPERTY: JUAN 卷十九
<pb:KR4h0038_WYG_019-3a>¶
欽定四庫全書¶
　萬首唐人絶句巻十九¶
　　　　　　　　　　　　　宋　洪邁　編¶
　　五言¶
　　　春情　　　　　　　　　　張起¶
畫閤餘寒在新年舊燕歸梅花猶帶雪未得試春衣¶
　　　題嘉祥驛　　　　　　　　孟遲¶
樹頂煙微緑山根菊暗香何人獨鞭馬落日上嘉祥¶
<pb:KR4h0038_WYG_019-3b>¶
　　　徐波渡¶
曉月千重樹春煙十里溪過來還過去此路不堪迷¶
　　　壯士吟¶
壯士何曽悲悲即無回期如何易水上未歌淚先垂¶
　　　懷鄭洎¶
風蘭舞幽香雨葉墮空滴美人來不來前山看向夕¶
　　　飲散呈主人¶
夣覺笙歌散空堂寂寞秋更聞城角弄煙雨不勝愁¶
<pb:KR4h0038_WYG_019-4a>¶
　　　即事¶
亂世時偏促隂天日易昏無言搔白首憔悴倚東門¶
　　　勉兒子¶
養爾逢多難常憂學已遲辟疆爲上相何必待從師¶
　　　春早¶
聞鶯纔覺曉開户已知晴一帶窻間日斜穿枕上明¶
　　　贈姫人¶
莫恨紅裙破休嫌白屋低請看京與洛誰在舊香閨¶
<pb:KR4h0038_WYG_019-4b>¶
　　　尋人偶題　　　　　　　　邵眞¶
日昃不復午落花難歸樹人生能幾何莫猒相逢遇¶
　　　登嶺望　　　　　　　　　許鼎¶
淼淼三江水悠悠五嶺間鴈來猶不度人去若爲還¶
　　　對月　　　　　　　　　　張喬¶
盈缺青𡨕外東風萬古吹何人種丹桂不長出輪枝¶
　　　題殿前桂葉　　　　　　　盧僎¶
桂樹生南海芳香隔逺山今朝天上見疑是月中攀¶
<pb:KR4h0038_WYG_019-5a>¶
　　　南樓望¶
去國三巴逺登樓萬里春傷心江上客不是故鄉人¶
　　　臨川送别¶
秋郊日半隱野樹煙初映風水正蕭條那堪動離詠¶
　　　途中¶
抱玉三朝楚懷書十上秦年年洛陽陌花鳥弄歸人¶
　　　小院　　　　　　　　　　唐彦謙¶
小院無人夜煙斜月轉明清宵易惆悵不必有離情¶
<pb:KR4h0038_WYG_019-5b>¶
　　　春雪初霽杏花正芳月夜閒吟¶
霽景明如練繁英杏正芳姮娥應有語悔共雪爭光¶
　　　文惠宫人¶
認得前家令宫人淚滿裾不知梁佐命全是沈尚書¶
　　　贈竇尊師¶
我愛竇高士棄官仍在家爲嫌勾漏令兼不要丹砂¶
　　　南海神詞　　　　　　　　　高駢¶
滄溟八千里今古畏波濤此日征南將安然渡萬艘¶
<pb:KR4h0038_WYG_019-6a>¶
　　　送春¶
水淺魚爭躍花深鳥競啼春光看欲盡判却醉如泥¶
　　　海翻¶
幾經人事變又見海濤翻徒起如山浪何曾洗至寃¶
　　　笻竹杖寄僧¶
堅輕笻竹杖一枝有九節寄與沃州人閒歩青山月¶
　　　遣興¶
把盞非憐酒持竿不爲魚唯應嵇叔夜似我性慵踈¶
<pb:KR4h0038_WYG_019-6b>¶
　　　登蕪城　　　　　　　　　儲嗣宗¶
昔人登此地丘壠已前悲今日又非昔春風能幾時¶
　　　滄浪峽¶
滄浪臨古道道上石成塵自有滄浪峽誰爲無事人¶
　　　垓城¶
百戰未言非孤軍驚夜圍山河意氣盡淚濺美人衣¶
　　　村月¶
月午離南道前村半隱林田翁獨歸處喬麥露花深¶
<pb:KR4h0038_WYG_019-7a>¶
　　　早春¶
野樹花初發空山獨見時踟蹰歷陽道鄉思滿南枝¶
　　　送春¶
無語共春别細腰枝上紅來年又相見還恐是愁中¶
　　　自君之出矣　　　　　　　雍裕之¶
自君之出矣寳鏡爲誰明思君如隴水長聞嗚咽聲¶
　　　錦　　　　　　　　　　　薛瑩¶
軋軋弄寒機功多力漸微惟憂機上錦不稱舞人衣¶
<pb:KR4h0038_WYG_019-7b>¶
　　　羨僧¶
處世曾無着生前事盡非一缾兼一衲南北去如歸¶
　　　秋日湖上¶
落日五湖遊煙波處處愁沉浮千古事誰與問東流¶
　　　寄舊山隱侣¶
舊山諸隱淪身在若無身莫鎻白雲路白雲多悮人¶
　　　訪武陵道者不遇¶
花發鳥仍啼行行路欲迷二眞無問處虚度武陵溪¶
<pb:KR4h0038_WYG_019-8a>¶
　　　江山閒望¶
渺渺無窮盡風濤幾日平年光與人事東去一聲聲¶
　　　滿公房　　　　　　　　　綦毋潜¶
世界蓮華藏行人香火縁燈王照不盡中夜寂相傳¶
　　　効崔國輔體四首　　　　　韓偓¶
淡月照中庭海棠花自落獨立俯閒階風動秋千索¶
酒力惹睡眸鹵莽聞街鼓欲明花更寒東風打窻雨¶
羅幕生春寒繡窻愁未眠南湖夜半雨應濕采蓮船¶
<pb:KR4h0038_WYG_019-8b>¶
雨後碧苔院霜來紅葉樓閒堦上斜日鸚鵡伴人愁¶
　　　半睡¶
擡鏡仍嫌重更衣又怕寒宵分未歸帳半睡待郎看¶
　　　早歸¶
去是黄昏後歸當朦朧時&KR1651;衣吟宿醉風露動相思¶
　　　兩處¶
樓上淡山横樓前溝水清憐山又憐水兩處總牽情¶
　　　春閨二首¶
<pb:KR4h0038_WYG_019-9a>¶
願結交加夣因傾㶑灧尊醒來情緒惡簾外正黄昏¶
氲氲帳裏香薄睡睡時䊋長吁解羅帶怯見上空牀¶
　　　花時與錢尊師同醉(在醴陵/)¶
橋下淺深水竹間紅白花酒仙同避世何用厭長沙¶
　　　從獵三首¶
獵犬諳斜路宫嬪識畫旗馬前雙兎走宣示羽林兒¶
小鐙狹鞦鞘鞍輕妓細腰有時齊走馬也學唱交交¶
蹀躞巴驛駿陪鰓碧野雞忽聞仙樂動賜酒玉偏提¶
<pb:KR4h0038_WYG_019-9b>¶
　　　與僧¶
江海扁舟客雲山一食僧相逢兩相語若箇是南能¶
　　　野釣¶
細雨桃花水輕漚逆浪飛風頭歸阻棹坐睡倚簑衣¶
　　　迎内子題庭花¶
芍藥斬新栽當庭數朶開東風與拘束留待細君來¶
　　　題奉國寺¶
新秋夜何爽露下風轉凄一磬竹窻外千燈花塔西¶
<pb:KR4h0038_WYG_019-10a>¶
　　　題龍門寺¶
窻燈林靄裏門磬水聲中更與龍花㑹罏烟滿席風¶
　　　寄早梅　　　　　　　　　陸　開¶
折梅逢驛使寄與隴頭人江南無所有聊贈一枝春¶
　　　子夜冬歌　　　　　　　　薛　耀¶
朔風扣羣木嚴霜凋百草借問月中人安得長不老¶
　　　感事　　　　　　　　　　高　蟾¶
濁河從北下清洛向東流清濁皆如此何人不白頭¶
<pb:KR4h0038_WYG_019-10b>¶
　　　楚思¶
疊浪與雲急翠蘭和意香風流化爲雨日暮下巫陽¶
　　　雪中¶
金閣倚雲開朱軒犯雪來三冬辛苦様天意似難裁¶
　　　道中有感¶
一醉六十日一裘三十年年華經幾日日日棹征鞭¶
　　　宋汴道中¶
平野有千里居人無一家甲兵年正少日久戍天涯¶
<pb:KR4h0038_WYG_019-11a>¶
　　　秋思¶
天地太蕭索山川何渺茫不堪星斗柄猶把歳寒量¶
　　　即事¶
三年離水石一旦隠樵漁為問青雲上何人識巻舒¶
　　　漁家¶
野水千年在閒花一夕空近來浮世狹何似釣船中¶
　　　閒中¶
風雨去愁晚關河歸思涼西遊無直氣一夕九回膓¶
<pb:KR4h0038_WYG_019-11b>¶
　　　歸思¶
紫府歸期斷芳洲别思迢黄金作人世只被歳寒消¶
　　　送王郎中¶
惜别逺相送却成惆帳多獨歸回首處爭奈暮山何¶
　　　感興¶
禾黍不暘艷競栽桃李春翻令力耕者多作賣花人¶
　　　望湖亭¶
湘水似伊水湘人非故人登臨獨無語風桞自搖春¶
<pb:KR4h0038_WYG_019-12a>¶
　　　采桑¶
曉陌携籠去桑林路隔淮何如闘百草賭取鳳凰釵¶
　　　悶題¶
落第春相困無心惜落花荆山歸不得歸得亦無家¶
　　　牡丹¶
亂前看不足亂後眼偏明却得蓬蒿力遮藏見太平¶
　　　玉蘃花¶
唐昌樹已荒天意眷文昌晚入微風起春時雪滿墻¶
<pb:KR4h0038_WYG_019-12b>¶
　　　嘉陵¶
細雨濕淒淒人稀江日西春膓已愁斷不待子規啼¶
　　　山中即事　　　　　　　　郎士元¶
入谷多春興乗舟棹碧潯山雲昨夜雨溪水曉來深¶
　　　正朝上左丞　　　　　　　楊重𤣥¶
歳去愁終在春還命不來長吁問丞相東閣幾時開¶
　　　雪　　　　　　　　　　　羅　隱¶
盡道豐年瑞豐年事若何長安有貧者爲瑞不宜多¶
<pb:KR4h0038_WYG_019-13a>¶
　　　寄陸魯望¶
龍樓李丞相昔歳仰高文黄閣今無主青山竟不焚¶
　　　登郭隗臺　　　　　　　　皇甫松¶
燕相謀在兹積金黄巍巍上者欲何顔使我千載悲¶
　　　塞上　　　　　　　　　　周　朴¶
受降城必破回落隴頭移蕃道北海北謀生今始知¶
　　　感寓　　　　　　　　　　杜荀鶴¶
大海波濤淺小人方寸深海枯終見㡳人心不知心¶
<pb:KR4h0038_WYG_019-13b>¶
　　　春閨怨¶
朝喜花艷春暮悲花委塵不悲花落早悲妾似花身¶
　　　釣叟¶
茅屋深灣裏釣船横竹門經營衣食外猶得弄兒孫¶
　　　馬上作¶
五里復五里住時無住時日將家漸逺猶恨馬行遲¶
　　　幽情　　　　　　　　　　李牧¶
幽人惜春暮潭上折芳草佳期何時還欲寄千里道¶
<pb:KR4h0038_WYG_019-14a>¶
　　　感事　　　　　　　　　　王　鐐¶
擊石易得火扣人難動心今日朱門者曾恨朱門深¶
　　　羅嗊曲六首　　　　　　　劉采春¶
不喜秦淮水生憎江上船載兒夫壻去經歳又經年¶
借問東園桞枯來得幾年自無枝葉分莫怨太陽偏¶
莫作商人婦金釵當卜錢朝朝江口望錯忍幾人船¶
郍年離别日只道住桐廬桐廬人不見今得廣州書¶
昨日勝今日今年老去年黄河清有日白髪黒無縁¶
<pb:KR4h0038_WYG_019-14b>¶
昨日北風寒牽船浦裏安潮來打䌫斷揺櫓始知難¶
　　　南歌子詞三首　　　　　　裵　諴¶
不知厨中丳爭如炙裏心井邊銀釧落展轉恨還深¶
不信長相憶擡頭取問天風吹荷葉動無夜不揺蓮¶
簳蠟爲紅燭知情不自由細絲斜結網爭柰眼相鈎¶
　¶
　¶
　萬首唐人絶句巻十九¶
