# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:04.004024
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷六十七
<pb:KR4h0038_WYG_067-1a>¶
欽定四庫全書¶
　萬首唐人絶句巻六十七¶
　　　　　　　　　　　　　宋　洪邁　編¶
　　七言¶
　　　三日尋李九莊　　　　　　　常建¶
雨歇楊林東渡頭永和三日盪輕舟故人家在桃花岸¶
直到門前溪水流¶
　　　塞下曲四首¶
<pb:KR4h0038_WYG_067-1b>¶
玉帛朝囘望帝鄉烏孫歸去不稱王天涯静處無征戰¶
兵氣消為日月光¶
北海陰風動地來明君祠上御龍堆髑髏皆是長城卒¶
日暮沙場飛作灰¶
龍鬭雌雄勢已分山崩鬼哭恨將軍黄河直北千餘里¶
寃氣蒼蒼成黒雲¶
因嫁單于怨在邊蛾眉萬古葬遥天漢家去此三千里¶
青冡常無草木煙¶
<pb:KR4h0038_WYG_067-2a>¶
　　　送僧遊山　　　　　　　　熊孺登¶
雲身自在山山去何處靈山不是歸日暮寒林投古寺¶
雪花飛滿水田衣¶
　　　雪中答僧書¶
八行銀字非常草六出天花盡是梅無所與陳童子别¶
雪中辛苦逺山來¶
　　　題逍遥樓傷故韋大夫¶
利及生人無更為落花流水舊城池逍遥樓上雕龍字¶
<pb:KR4h0038_WYG_067-2b>¶
便是羊公墮淚碑¶
　　　戲贈費冠卿¶
但恐紅塵虚白首寧論蹇逸分先後莫占鶯花笑寂寥¶
長安春色年年有¶
　　　梅花　　　　　　　　　　　來鵠¶
枝枝倚檻照池氷粉薄香殘恨不勝占得早芳何所利¶
與他霜雪助威稜¶
　　　聞蟬¶
<pb:KR4h0038_WYG_067-3a>¶
緑槐陰裏一聲新霧薄風輕力未匀莫道聞時總惆悵¶
有愁人有不愁人¶
　　　賣花謡¶
紫艶紅苞價不同匝街羅列起香風無言無語呈顔色¶
知落誰家池舘中¶
　　　子規¶
月落空山聞數聲此時孤舘酒初醒投人語若似伊淚¶
口畔血流應始聽¶
<pb:KR4h0038_WYG_067-3b>¶
　　　兩頭纎纎　　　　　　　　雍裕之¶
兩頭纎纎八字眉半白半黒燈影帷腷腷膊膊曉禽飛¶
磊磊落落秋果&KR0183;¶
　　　了語¶
掃却煙塵冦初勦深水髙林放魚鳥鷄人唱絶殘漏曉¶
仙樂拍終天悄悄¶
　　　不了語¶
浮名世利知多少朝市喧喧塵擾擾車馬交馳徃復來¶
<pb:KR4h0038_WYG_067-4a>¶
鐘鼓相催天又曉¶
　　　聽彈沉湘¶
賈誼投文弔屈平瑶琴能冩此時情秋風一奏沉湘曲¶
流水千年作恨聲¶
　　　豪家夏冰詠¶
金錯銀盤貯賜氷清光如聳玉山稜無論塵客閒停扇¶
直到消時不見蠅¶
　　　宿棣華舘聞鴈¶
<pb:KR4h0038_WYG_067-4b>¶
不堪旅宿棣華舘况有離羣鴻鴈聲一㸃秋燈殘影下¶
不知寒夢幾囘驚¶
　　　農家望晴¶
嘗聞秦地西風雨為問西風早晚囘白髪老農如鶴立¶
麥場髙處望雲開¶
　　　宫人斜¶
幾多紅粉委黄泥野鳥如歌又似啼應有春魂化為燕¶
年來飛入未央栖¶
<pb:KR4h0038_WYG_067-5a>¶
　　　曲江池上¶
殷勤春在曲江頭全藉羣仙占勝游何必三山待鸞鶴¶
年年此地是瀛洲¶
　　　和楊尚書重送　　　　　　　姚鵠¶
桂枝攀得獻庭闈何似空懐楚橘歸好控扶揺早囘首¶
人人思看大鵬飛¶
　　　送僧入蜀過夏　　　　　　　曹松¶
師言結夏入巴峯雲水囘頭凡幾重五月峩眉須近火¶
<pb:KR4h0038_WYG_067-5b>¶
木皮願重秪如冬¶
　　　武陵開元觀黄錬師院三首　王昌齡¶
松間白髪黄尊師童子燒香禹步時欲訪桃源入溪路¶
忽聞鷄犬使人疑¶
先賢盛説桃花源塵忝何堪武陵郡聞道秦時避地人¶
至今不與人通問¶
山觀空虚清浄門從官役吏擾塵喧暫因問俗到真境¶
便欲投誠依道源¶
<pb:KR4h0038_WYG_067-6a>¶
　　　黄道士房問易¶
齊心問易太陽宫八卦真形一氣中仙老言餘鶴飛去¶
玉清壇上雨濛濛¶
　　　送萬太歸長沙¶
桂楊秋水長沙縣楚竹離聲為君變青山隱隱孤舟微¶
白鶴雙飛忽相見¶
　　　送吳十九徃沅陵¶
沅江流水到辰陽溪口逢君驛路長逺謫唯知望雷雨¶
<pb:KR4h0038_WYG_067-6b>¶
明年春水共還鄉¶
　　　别皇甫五¶
溆浦潭陽隔楚山離罇不用起愁顔明祠靈響期昭應¶
天澤俱從此路還¶
　　　送崔參軍徃龍溪¶
龍溪只在龍標上秋月孤山兩相向譴謫離心是丈夫¶
鴻恩共待春江漲¶
　　　送鄭判官¶
<pb:KR4h0038_WYG_067-7a>¶
東楚吳山驛樹微軺車銜命奉恩輝英寮携出新豐酒¶
半道遥看騘馬歸¶
　　　送姚司法歸吳¶
吳掾留觴楚郡心洞庭秋雨海門陰但令意逺扁舟送¶
不道滄江百丈深¶
　　　寄陶副使¶
聞道將兵破海門如何逺謫渡湘沅春來明主封西岳¶
自有還君紫綬恩¶
<pb:KR4h0038_WYG_067-7b>¶
　　　至南陵荅皇甫岳¶
與君同疾復漂淪昨夜宣城别故人明主恩波非嵗久¶
長江還共五溪濵¶
　　　從軍行二首¶
胡瓶落膊紫薄汗碎葉城西秋月圑明勑星馳封寳劒¶
辭君一夜取樓蘭¶
玉門山嶂幾千重山北山南揔是烽人依遠戍須看火¶
馬踏深山不見蹤¶
<pb:KR4h0038_WYG_067-8a>¶
　　　河上歌¶
河上老人坐古槎合丹只用青蓮花至今八十如四十¶
口道滄溟是我家¶
　　　汴河覽古　　　　　　　　　徐凝¶
煬帝龍舟向北行三千宫女采橈輕渡河不似如今唱¶
為是誰家怨思聲¶
　　　柬白丈人¶
昔時丈人鬢髪白千年松下鋤茯苓今來見此松樹死¶
<pb:KR4h0038_WYG_067-8b>¶
丈人斬新鬢髪青¶
　　　覽鏡詞¶
寳鏡磨來寒水清青衣把就緑窓明潘郎懊惱新秋髪¶
㧞却一莖生兩莖¶
　　　寄𤣥陽先生¶
不能相見見人傳&KR0008;岸山中岱岸邊顔貌只如三二十¶
道年三百亦藏年¶
　　　白人¶
<pb:KR4h0038_WYG_067-9a>¶
煖風入煙花漠漠白人梳洗㝷常薄泥郎為挿瓏&KR0731;釵¶
爭教一朶牙雲落¶
　　　奉酬元相公上元¶
出擁樓船千萬人入為台輔九霄身如何更羡看燈夜¶
曾見宫花拂面春¶
　　　奉和鸚鵡¶
毛羽曾經剪處殘學人言語道暄寒任饒長被金籠闔¶
也免栖飛雨雪難¶
<pb:KR4h0038_WYG_067-9b>¶
　　　將至妙喜寺¶
清風嫋嫋越水陂逺樹蒼蒼妙喜寺自有車輪與馬蹄¶
未曾到此波心地¶
　　　紅蕉¶
紅蕉曾到嶺南看校小巴蕉幾一般差是斜刀剪紅絹¶
巻來開去葉中安¶
　　　見少室¶
適我一簟孤客性問人三十六峯名青雲無忘白雲在¶
<pb:KR4h0038_WYG_067-10a>¶
便可嵩陽老此生¶
　　　語兒見新月¶
幾處天邊見新月經過草市憶西施姢姢水宿初三夜¶
曾伴愁娥到語兒¶
　　　囘施先軰見新詩二首¶
九幽仙子西山巻讀了絛繩繋又開此巻玉清宫裏少¶
曾㝷真誥讀詩來¶
紫河車裏丹成也皁莢枝頭早晚飛料得仙宫列仙著¶
<pb:KR4h0038_WYG_067-10b>¶
如君進士出身稀¶
　　　送沈亞之赴郢掾¶
千萬乗騘沈司户不須惆悵郢中遊幾年白雪無人唱¶
今日唯君上雪樓¶
　　　髙司馬移竹　　　　　　　　馬戴¶
叢居堂下幸君移翠掩燈窻露葉埀莫羡孤生在山者¶
無人看着拂雲枝¶
　　　贈前蔚州崔使君¶
<pb:KR4h0038_WYG_067-11a>¶
戰囘脫劒綰銅魚塞鴈迎風避隼旟欲識前時為郡政¶
校成上下考新書¶
　　　入蒲闗寄故人　　　　　　　岑參¶
秦山數㸃似青黛渭水一條如白練京師故人不可見¶
寄將兩紙西飛燕¶
　　　五月四日送人¶
仙馬分明引馬頭西看一㸃是闗樓五日也應須到舍¶
知君不肯更淹留¶
<pb:KR4h0038_WYG_067-11b>¶
　　　山房春事¶
風恬日暖蕩春光戯蝶游蜂亂入房數枝門桞低衣桁¶
一片山花落筆床¶
　　　寄陽朔友人　　　　　　　　曹鄴¶
桂林雖産千株桂未解當天影日開我到月中收得種¶
為君移向故園栽¶
　　　題佛殿前孤石　　　　　　劉長卿¶
逈出奇峯當殿前雪山靈鷲慙貞堅一片夏雲長不去¶
<pb:KR4h0038_WYG_067-12a>¶
莓苔古色空蒼然¶
　　　諫垣明日轉對　　　　　　　鄭谷¶
吾君英睿相君賢其奈寰區未晏然明日翠華春殿下¶
不知何語可聞天¶
　　　讀前集¶
風騷如線不勝悲國步多艱即此時愛日滿階看古集¶
秪應陶集是吾師¶
　　　郊墅戯題¶
<pb:KR4h0038_WYG_067-12b>¶
竹巷溪橋天氣涼荷開稻熟村酒香唯憂野叟相囘避¶
莫道儂家是漢郎¶
　　　宗人惠四藥¶
宗人忽惠西山藥四味清新香助茶爽得心神便騎鶴¶
何須燒得白朱砂¶
　　　題張衡廟¶
逺俗只憑滛祀切多年平子固悠悠江煙日午無簫鼓¶
直到如今詠四愁¶
<pb:KR4h0038_WYG_067-13a>¶
　　　山鳥¶
驚飛失勢粉墻髙好箇聲音好羽毛小婢不須催射彈¶
且從枝上喫櫻桃¶
　　　黯然¶
縉紳奔避復淪亡消息春來到水郷屈指故人能幾許¶
月明花好更悲涼¶
　　　借薛尚書集¶
江天冬暖似花時上國音塵杳未知正被蠶聲喧老耳¶
<pb:KR4h0038_WYG_067-13b>¶
今君又借薛能詩¶
　　　小北㕔閒題¶
冷曹孤宦本相冝山在墻南落照時洗竹澆莎足公事¶
一來贏冩一聮詩¶
　　　菊¶
日日池邊載酒行黄昏猶自遶黄英重陽過後頻來此¶
甚覺多情勝薄情¶
　　　送客之鄂州　　　　　　　　韓翃¶
<pb:KR4h0038_WYG_067-14a>¶
江口千家帶楚雲江花亂㸃雪紛紛春風落日誰相見¶
青翰舟中有鄂君¶
　　　問張山人疾　　　　　　　　李端¶
先生沉病意何如蓬艾門前客轉踈不見領徒過綘帳¶
唯聞與婢削丹書¶
　　　再至長安　　　　　　　　　李涉¶
十年謫宦鬼方人三遇鴻恩始到秦今日九衢騎馬望¶
却疑渾是刹頭身¶
<pb:KR4h0038_WYG_067-14b>¶
　　　贈道器法師¶
水作形容雪作眉早知談論兩川知如今不用空求佛¶
但把令狐宰相詩¶
　　　廬山得元侍御書¶
慙君知我命龍鍾一紙書來意萬重正著白衣㝷古寺¶
忽然郵逓到雲峯¶
　　　寄&KR0559;光上人　　　　　　　陸希聲¶
筆下龍虵似有神天池雷雨變逡巡寄言昔日不龜手¶
<pb:KR4h0038_WYG_067-15a>¶
應念江湖洴澼人¶
　　　寄李十貟外　　　　　　　王仲舒¶
百丈懸泉舊卧龍欲將肝膽賛時雍唯愁又入煙霞去¶
知在廬峯第幾重¶
　　　題李賔客舊居　　　　　　　李虞¶
逢時不得致升平豈是明君忘姓名眼暗髪枯縁世事¶
今來無淚哭先生¶
　　　病中和大夫翫江月　　　　　許渾¶
<pb:KR4h0038_WYG_067-15b>¶
江上懸光海上生仙舟迢逓繞軍營髙歌一曲同筵醉¶
却是劉楨坐到明¶
　　　讀戾太子傳¶
佞臣巫蠱已相疑身没湖邊築望思今日更歸何處是¶
年年芳草上臺基¶
　　　酬對雪見寄¶
飛度龍山下逺空拂簷縈竹晝濛濛知君吟罷意無限¶
曾聽玉堂歌北風¶
<pb:KR4h0038_WYG_067-16a>¶
　　　王可封臨終¶
十世為儒少子孫一生長負信陵恩今朝埋骨寒山下¶
為報慈親休倚門¶
　　　泗上奉送相公　　　　　　　趙嘏¶
語堪銘座黙含春西漢公卿絶比倫今日抱轅留不得¶
欲揮雙涕學舒人¶
　　　贈桐鄉丞¶
舟觸長松岸勢囘潺湲一夜繞亭臺若教靖節先生見¶
<pb:KR4h0038_WYG_067-16b>¶
不肯更吟歸去來¶
　　　哭李進士¶
牽馬街中哭送君靈車輾雪隔城聞唯有山僧與樵客¶
共舁孤櫬入幽墳¶
　　　放鶴　　　　　　　　　　　雍陶¶
從今一去不須低見説遼東好去栖努力莫辭仙路逺¶
白雲飛處免羣雞¶
　　　早秋月夜¶
<pb:KR4h0038_WYG_067-17a>¶
身閒伴月夜深行風觸衣裳四體輕為見近來天氣好¶
幾篇詩興入秋成¶
　　　前望江麴令頌徳　　　　　　蕭鎮¶
政績雖殊道且同無辭買石紀前功誰論重徳光青史¶
過里猶歌卧轍風¶
　　　秋日出逰偶作　　　　　　武元衡¶
黄花丹葉滿江城漸愛江頭風景清閒步欲舒山野性¶
貔貅不許獨行行¶
<pb:KR4h0038_WYG_067-17b>¶
　　　贈别崔起居¶
三十年前㑹府同紅顔銷盡兩成翁别淚共將何處灑¶
錦江南渡足春風¶
　　　人日立春　　　　　　　　　盧仝¶
春度春歸無限春今朝方始覺成人從今克己應猶及¶
願與梅花俱自新¶
　　　訪鑒師姪¶
維摩青石講初休縁訪親宗到普州我有軍持憑弟子¶
<pb:KR4h0038_WYG_067-18a>¶
岳陽溪裏汲寒流¶
　　　酬朱侍御¶
他寢此時吾不寢近秋三五日逢晴相思唯有霜臺舊¶
望盡孤光見却生¶
　　　題韋雲叟草堂¶
新起此堂開北窓當窻山隔一重江白茆苫屋重重密¶
愛彼秋天夜雨涼¶
　　　方鏡¶
<pb:KR4h0038_WYG_067-18b>¶
背如刀截機頭錦面似升量澗底泉銅爵臺南秋日得¶
照來照去已三年¶
　　　夏夜登南樓¶
水岸閒樓帶月躋夏林初見岳陽溪一㸃新螢報秋信¶
不知何樹是菩提¶
　　　李斯井¶
井存上蔡南門外置此井時來相秦斷綆數尋埀古甃¶
取將寒水是何人¶
<pb:KR4h0038_WYG_067-19a>¶
　　　盆池　　　　　　　　　　　姚合¶
浮萍重疊水圑圓客遶千遭屐齒痕莫驚池裏㝷常滿¶
一井清泉是上源¶
　　　贈别胡逸¶
記得春闈同席試逡巡何啻十年餘今日相逢又相送¶
予乗五馬子單車¶
　　　光上人乞百齡藤杖¶
衰病近來多少力光公乞我百齡藤閒來此日向何處¶
<pb:KR4h0038_WYG_067-19b>¶
過水縁山只訪僧¶
　¶
　¶
　¶
　¶
　¶
　¶
　萬首唐人絶句巻六十七¶
