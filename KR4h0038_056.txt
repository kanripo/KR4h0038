# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.775349
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷五十六
<pb:KR4h0038_WYG_056-1a>¶
欽定四庫全書¶
　萬首唐人絶句巻五十六¶
　　　　　　　　　　　　　宋　洪邁　編¶
　　七言¶
　　　有感　　　　　　　　　　司空圖¶
國事皆須救未然漢家髙閣漫凌烟功臣盡遣詞人贊¶
不省滄洲畵魯連¶
　　　歌¶
<pb:KR4h0038_WYG_056-1b>¶
處處亭臺只壊牆軍營人學内人䊋太平故事因君唱¶
馬上曾聴隔敎坊¶
　　　偈¶
人若憎時我亦憎逃名最要是無能後生乞汝殘風月¶
自作深林不語僧¶
　　　鸝¶
不是流鶯獨占春林門綵翠四時新應知擬上屏風畵¶
偏坐横枝亦向人¶
<pb:KR4h0038_WYG_056-2a>¶
　　　白菊雜書四首¶
黄昏寒立更披襟露浥清香悦道心却笑誰家扄繡户¶
正薫龍麝暖鴛衾¶
四面雲屏一帶天是非㫁得自翛然此生只是償詩債¶
白菊開時最不眠¶
狂才不足自英雄僕妾驅令學販春侯印幾人封萬户¶
儂家只辦買孤峰¶
黄鸝囀處誰同聴白菊開時且剰過漫道南朝足流品¶
<pb:KR4h0038_WYG_056-2b>¶
由來叔寳不宜多¶
　　　漫題¶
經亂年年厭别離歌聲喜似太平時詞臣更有中興頌¶
磨取蓮峰便作碑¶
　　　率題¶
宦路前銜閒不記醉鄉佳境興方濃一林髙竹長遮日¶
四壁寒山更閏冬¶
　　　磵户¶
<pb:KR4h0038_WYG_056-3a>¶
磵户芳煙接水村亂來歸得道仍存數竿新竹當軒上¶
不羡侯家立㦸門¶
　　　故鄉杏花¶
寄花寄酒喜新開左把花枝右把杯欲問花枝與杯酒¶
故人何得不同來¶
　　　華下二首¶
故國春歸未有涯小欄髙檻别人家五更惆悵回孤枕¶
猶自殘燈照落花¶
<pb:KR4h0038_WYG_056-3b>¶
闗外風昏欲雨天薺花耕倒枕河壖村南寂寞時回望¶
一隻鴛鴦下渡船¶
　　　夢中¶
幾多親愛在人間上徹霞梯㑹却還須是蓬瀛長買得¶
一家同占作家山¶
　　　牓下¶
三十功名志未伸初將文字競通津春風漫折一枝桂¶
煙閣英雄笑殺人¶
<pb:KR4h0038_WYG_056-4a>¶
　　　涔陽渡¶
楚田人立帶殘暉驛逈村幽客路㣲兩岸蘆花正蕭颯¶
渚煙深處白牛歸¶
　　　偶作¶
索得身歸未保閒亂來道在辱來頑留侯萬户雖無分¶
病骨應消一片山¶
　　　寓居有感三首¶
亦知世路薄忠貞不忍殘年負聖明只待東封沾慶賜¶
<pb:KR4h0038_WYG_056-4b>¶
碑隂别刻老臣名¶
不放殘年却到家銜杯懶更問生涯河堤徃徃人相送¶
一曲晴川隔蓼花¶
黑鬚寄在白鬚生一度秋風減幾莖客處不堪頻送别¶
無多情緒更傷情¶
　　　淮西¶
鼇冠三山安海浪龍盤九鼎鎮皇都莫誇十萬兵威盛¶
消箇忠良効順無¶
<pb:KR4h0038_WYG_056-5a>¶
　　　河湟有感¶
一自蕭闗起戰塵河湟隔㫁異鄉春漢兒盡作蕃兒語¶
却向城頭罵漢人¶
　　　自䢵鄉北歸¶
巴煙羃羃久縈恨楚栁綿綿今送歸回避江邉同去雁¶
莫教驚起錯南飛¶
　　　青龍師安上人¶
災曜偏臨許國人雨中衰菊病中身清香一炷知師意¶
<pb:KR4h0038_WYG_056-5b>¶
應為昭陵惜老臣¶
　　　山中¶
凡鳥愛喧人静處閒雲似妬月明時世間萬事非吾事¶
只愧秋來未有詩¶
　　　有感二首¶
自古經綸足是非隂謀最忌奪天機留侯却粒商翁去¶
甲第何人意氣歸¶
古來賢俊共悲辛長是豪家拒要津從此當歌唯痛飲¶
<pb:KR4h0038_WYG_056-6a>¶
不須經世為閒人¶
　　　閒夜二首¶
道侣難留為虐碁鄰家聞説厭吟詩前峰月照分明見¶
夜合香中露卧時¶
此身閒得易為家業是吟詩與㸔花若使他生抛筆硯¶
更應無事老煙霞¶
　　　雨中¶
維摩居士陶居士盡説髙情未足誇簷外蓮峰堦下菊¶
<pb:KR4h0038_WYG_056-6b>¶
碧蓮黄菊是吾家¶
　　　送道者二首¶
洞天真侣昔曾逢西嶽今居第幾峰峰頂他時教我認¶
相招須把碧芙蓉¶
殷勤不為學燒金道侣惟應識此心雪裏千山訪君易¶
㣲㣲鹿迹入深林¶
　　　重陽阻雨¶
重陽阻雨獨銜杯移得家山菊未開猶勝登髙閒望㫁¶
<pb:KR4h0038_WYG_056-7a>¶
孤煙殘照馬嘶回¶
　　　省試¶
粉闈深鎻唱同人正是終南雪霽春閒繫長安千匹馬¶
今朝似減六街塵¶
　　　有贈¶
有詩有酒有髙歌春色年年奈我何試問羲和能駐否¶
不勞頻借魯陽戈¶
　　　證因亭¶
<pb:KR4h0038_WYG_056-7b>¶
峰北幽亭願證因他生此地却容身上方僧在時應到¶
笑認前銜記冩真¶
　　　頃年陪恩地赴甘棠之召感動留題¶
去時憔悴青衿在歸路淒涼綘帳空無限酬恩心未展¶
又將孤劒别從公¶
　　　九月八日¶
已是人間寂寞花解憐寂寞傍貧家老來不得登髙㸔¶
更甚殘春惜嵗華¶
<pb:KR4h0038_WYG_056-8a>¶
　　　敷溪橋院有感¶
昔嵗攀游景物同藥爐今在鶴歸空青山滿眼淚堪碧¶
絳帳無人花自紅¶
　　　寺閣¶
昔嵗登臨未衰颯不知何事愛傷情今來攬鏡飜堪喜¶
亂後霜鬚長幾莖¶
　　　武陵路¶
橘岸舟閒罾網掛茶坡日暖鷓鴣啼女郎指㸃行人笑¶
<pb:KR4h0038_WYG_056-8b>¶
知向花間路已迷¶
　　　南北史感遇十首¶
雨淋麟閣名臣畵雪卧龍庭猛將碑不用黄金鑄侯印¶
盡輸公子買蛾眉¶
漢世頻封萬户侯雲臺空峻謝風流江南不有名儒相¶
齒冷中原笑未休¶
天風斡海怒長鯨永固南來百萬兵若向滄洲猶笑傲¶
江山虚有石頭城¶
<pb:KR4h0038_WYG_056-9a>¶
花迷公子玉樓恩鏡弄佳人紅粉春不信闗山勞逺戍¶
綺羅香外任行塵¶
兵圍梁殿金甌破火發陳宫玉樹摧姦佞豈能慚誤國¶
空令懐古更裵佪¶
行樂最宜連夜景太平方覺有春風千金盡把酬歌舞¶
猶勝三邉賞戰功¶
桃芳李艶年年發羌管蠻弦處處多海上應無三島路¶
人間惟有一聲歌¶
<pb:KR4h0038_WYG_056-9b>¶
佳人自折一枝紅把唱新詞曲未終惟向眼前憐易落¶
不如抛擲任春風¶
景陽樓下花鈿鏡𤣥武湖邊錦繡旗昔日繁華今日恨¶
雉媒聲晚草芳時¶
亂後人間盡不平秦川花木最傷情無窮紅艶紅塵裏¶
驟馬分香散入營¶
　　　狂題二首¶
草堂舊隐猶招我煙閣英才不見君惆悵故山歸未得¶
<pb:KR4h0038_WYG_056-10a>¶
酒狂呌㫁暮天雲¶
須知世亂身難保莫喜天晴菊併開長短此身長是客¶
黄花更助白頭催¶
　　　紅茶花¶
景物詩人見即誇豈憐髙韻説紅茶牡丹枉用三春力¶
開得方知不是花¶
　　　秋燕¶
從撲香塵拂面飛憐渠只為解相依經冬好近深爐暖¶
<pb:KR4h0038_WYG_056-10b>¶
何必千巖萬水歸¶
　　　見後鴈有感¶
笑爾窮通亦似人髙飛偶滯莫悲辛却縁風雪頻相阻¶
只向闗中待得春¶
　　　移桃栽¶
獨臨官路易傷摧從遣春風恣意開禪客笑移山上㸔¶
流鶯直到檻前來¶
　　　憶中條¶
<pb:KR4h0038_WYG_056-11a>¶
燕辭旅舍人空在螢出踈籬菊正芳堪恨昔年聫句地¶
念經僧掃過重陽¶
　　　樂府¶
五更窻下簇䊋臺已怕堂前阿母催滿鴨香薫鸚鵡睡¶
隔簾燈照牡丹開¶
　　　放龜二首¶
却為多知自不靈今朝教汝卜長生若求深處無深處¶
只有依人㑹有情¶
<pb:KR4h0038_WYG_056-11b>¶
世外猶迷不死庭人間莫恃自無營本期滄海堪投迹¶
却向朱門待放生¶
　　　燈花三首¶
蜀栁絲絲羃畵樓窻塵滿鏡不梳頭幾時金鴈傳歸信¶
剪㫁香魂一縷愁¶
姊姊教人且抱兒逐他女伴缷頭遲明朝鬬草多應喜¶
剪得燈花自掃眉¶
閏前小雪過經旬猶自依依向主人開盡菊花憐强舞¶
<pb:KR4h0038_WYG_056-12a>¶
與教弟子待新春¶
　　　偶題三首¶
浮世悠悠旋一空多情偏觧挫英雄風光只在歌聲裏¶
不必樓前萬樹紅¶
小池隨事有風荷燒酹傾壺一曲歌欲待秋塘擎露看¶
自憐生意已無多¶
遼陽音信近來稀縱有虚傳逼節歸永日無人新睡覺¶
小牕晴暖螖蟲飛¶
<pb:KR4h0038_WYG_056-12b>¶
　　　華下對菊¶
清香裛露對髙齋泛酒偏能浣旅懐不似春風逞紅艷¶
鏡前空墜玉人釵¶
　　　與都統叅謀書有感¶
驚鸞迸鷺盡歸林弱羽低垂分獨沈帶病深山猶草檄¶
昭陵應識老臣心¶
　　　漫題¶
無宦無名拘逸興有歌有酒任他鄉看看萬里休征戍¶
<pb:KR4h0038_WYG_056-13a>¶
莫向新詞寄斷腸¶
　　　商山二首¶
清溪一路照羸身不似雲臺畫像人國史數行猶有志¶
只將談笑繼英塵¶
馬上搜竒已數篇籍中猶愧是頑僊闗頭傳説開元事¶
指㸃多疑孟浩然¶
　　　與伏牛長老偈二首¶
不算菩提與闡提惟應執著便生迷無端指箇清涼地¶
<pb:KR4h0038_WYG_056-13b>¶
凍殺西僧雪嶺西¶
長繩不見繫空虚半偈傳心亦未疎推倒我山無一事¶
莫將文字縛真如¶
　　　客中重九¶
楚老相逢淚滿衣片名薄宦已知非他鄉不似人間路¶
應共東流更不歸¶
　　　栁二首¶
誰家按舞傍池塘已見繁枝嫩眼黄漫説早梅先得意¶
<pb:KR4h0038_WYG_056-14a>¶
不知春力暗分張¶
似擬凌寒妬早梅無端弄色傍髙臺折來未有新枝長¶
莫遣佳人更折來¶
　　　光啟丁未别山¶
草堂琴畫已判燒猶託鄰僧䕶燕巢此去不縁名利去¶
若逢逋客莫相嘲¶
　　　石楠¶
客處偷閒未是閒石楠雖好懶頻攀如何風葉西歸路¶
<pb:KR4h0038_WYG_056-14b>¶
吹斷寒雲見故山¶
　　　力疾上馬走筆¶
釀黍長添不盡杯只憂花盡客空回垂楊且為晴遮日¶
留遇重陽即放開¶
　　　華隂縣樓¶
丹霄能有㡬層梯懶更揚鞭聳翠蜺偶凭危欄且南望¶
不勞髙掌欲相攜¶
　　　南至四日¶
<pb:KR4h0038_WYG_056-15a>¶
今冬臘後無殘日故國燒來有㡬家却恨早梅添旅思¶
强偷春力報年華¶
花時不是偏愁我好事應難總取他已被詩魔長役思¶
眼中莫厭早梅多¶
年華亂後偏堪惜世路抛來已自生猶有玉真長命縷¶
罇前時唱緩羇情¶
一任喧闐遶四鄰閒忙皆是自由身人來客去還須議¶
莫遣他人作主人¶
<pb:KR4h0038_WYG_056-15b>¶
　　　蓮峯前軒¶
人間上夀若能添只向人間也不嫌看著四鄰花競發¶
髙樓從此莫垂簾¶
　　　步虚¶
阿母親教學步虚三元長遣下蓬壺雲韶韻俗停瑶瑟¶
鸞鶴飛低拂寳罏¶
　　　劍噐¶
樓下公孫昔擅場空教女子愛軍装潼闗一敗蕃兒喜¶
<pb:KR4h0038_WYG_056-16a>¶
簇馬驪山看御湯¶
　　　乙丑人日¶
自怪扶持七十身歸來又見故鄉春今朝人日逢人喜¶
不料偷生作老人¶
　　　攜仙籙九日¶
嶽北秋空渭北川晴雲漸薄薄如煙坐來還見㣲風起¶
吹散殘陽一片蟬¶
一半晴空一半雲逺籠仙掌日初曛洞天有路不知處¶
<pb:KR4h0038_WYG_056-16b>¶
絶頂異香難更聞¶
決事還須更事酬清譚妙理一時休漁翁亦被機心誤¶
眼暗汀邉結釣鈎¶
迹不趨時分不侯功名身外最悠悠聴君總畫麒麟閣¶
還我閒眠舴艋舟¶
仙凡路阻兩難留煙樹人間一片秋若道隂功能濟活¶
且將方寸自焚修¶
若有隂功救未然玉皇品籍亦搜賢應知譚笑還髙謝¶
<pb:KR4h0038_WYG_056-17a>¶
别就滄洲贊上仙¶
英名何用苦搜竒不朽才銷一句詩却賴風波阻三島¶
老臣猶得戀明時¶
剪取紅雲剰寫詩年年髙會趂花時水精樓閣分明見¶
只欠霞漿别著旗¶
此生得作太平人只向塵中便出塵移取碧桃花萬樹¶
年年自樂故鄉春¶
　　　浪淘沙¶
<pb:KR4h0038_WYG_056-17b>¶
不必長漂玉洞花曲中偏愛浪淘沙黄河却勝天河水¶
萬里縈紆入漢家¶
　¶
　¶
　¶
　¶
　¶
　萬首唐人絶句巻五十六¶
