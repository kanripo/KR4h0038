# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.538251
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷四十四
<pb:KR4h0038_WYG_044-1a>¶
欽定四庫全書¶
　萬首唐人絶句巻四十四¶
　　　　　　　　　　　　　宋　洪邁　編¶
　　七言¶
　　　贈少年　　　　　　　　　温庭筠¶
江海相逄客恨多秋風葉下洞庭波酒酣夜别淮隂市¶
月照髙樓一曲歌¶
　　　答段柯古見啁¶
<pb:KR4h0038_WYG_044-1b>¶
彩翰殊翁金繚繞一千二百逃飛鳥尾薪橋下未為癡¶
暮雨朝雲世間少¶
　　　彈箏人¶
天寶年中事玉皇曾將新曲教寧王鈿蟬金鴈皆零落¶
一曲伊州淚萬行¶
　　　瑶瑟怨¶
冰簟銀牀夢不成碧天如水夜雲輕鴈聲還向瀟湘去¶
十二樓中月自明¶
<pb:KR4h0038_WYG_044-2a>¶
　　　夏中病痁作¶
山鬼揚威正氣愁便辭珍簟襲狐裘西忩一夕悲人事¶
團扇無情不待秋¶
　　　元處士池上¶
蓼穗茭叢思蟪蛄水螢江鳥滿煙蒲愁紅一片風前落¶
池上秋波似五湖¶
　　　華隂韋氏林亭¶
自有林亭不得閒陌塵宫樹是非間終南秪在茅簷外¶
<pb:KR4h0038_WYG_044-2b>¶
别向人間㸔華山¶
　　　寄裴生乞釣鉤¶
一隨菱棹謁王侯深愧移文負釣舟今日太湖風色好¶
却將詩句乞魚鉤¶
　　　春日雨¶
細雨濛濛入絳紗湖亭寒食孟珠家南朝漫自稱流品¶
宫體何曾為杏花¶
　　　洛陽¶
<pb:KR4h0038_WYG_044-3a>¶
鞏樹先春雪滿枝上陽宫柳囀黄鸝桓譚未便忘西笑¶
豈為長安有鳯池¶
　　　四老¶
商於角里便成功一寸沉機萬古同但得戚姬甘定分¶
不應真有紫芝翁¶
　　　蓮花¶
緑塘揺灎接星津軋軋蘭橈入白蘋應為洛神波上襪¶
至今蓮蘂有香塵¶
<pb:KR4h0038_WYG_044-3b>¶
　　　過吳景帝陵¶
王氣銷來水淼茫豈能才與命相妨虚開直瀆三千里¶
青葢何曾到洛陽¶
　　　龍尾驛婦人圖¶
慢笑開元有倖臣直教天子到䝉塵今來㸔畵猶如此¶
何況親逄絶世人¶
　　　薛氏池垂釣¶
池塘經雨更蒼蒼萬㸃荷珠曉氣凉朱瑀空偷御溝水¶
<pb:KR4h0038_WYG_044-4a>¶
錦鱗紅尾屬嚴光¶
　　　簡同志¶
開濟猶來變盛衰五車纔得號鎡基留侯功業何容易¶
一卷兵書作帝師¶
　　　贈鄭徴君¶
一抛蘭棹逐燕鴻曾向江湖識謝公每到朱門還悵望¶
故山多在畵屏中¶
　　　車駕西遊因而有作¶
<pb:KR4h0038_WYG_044-4b>¶
宣曲長楊瑞氣凝上林狐兎待秋鷹誰將詞賦陪雕輦¶
寂寞相如卧茂陵¶
　　　傷温徳彛¶
昔年敵騎犯榆關一敗龍城匹馬還侯印不聞封李廣¶
他人丘壟似天山¶
　　　題端正樹¶
路傍佳樹碧雲愁曾侍金輿幸驛樓草木榮枯似人事¶
緑隂寂寞漢陵秋¶
<pb:KR4h0038_WYG_044-5a>¶
　　　題李相公勑賜錦屏風¶
豐沛曾為社稷臣賜書名畵墨猶新幾人同保山河誓¶
獨自棲棲九陌塵¶
　　　題友人居¶
盡日松堂㸔畵圖綺䟽岑寂似清都若教煙水無鷗鳥¶
張翰何由到五湖¶
　　　蔡中郎¶
古墳零落野花春聞說中郎有後身今日愛才非昔日¶
<pb:KR4h0038_WYG_044-5b>¶
枉抛心力作詞人¶
　　　渭上題三首¶
吕公榮達子陵歸萬古煙波遶釣磯橋上一通名利迹¶
至今江鳥背人飛¶
目極雲霄思浩然風帆一片水連天輕橈便是東歸路¶
不肯忘機作釣船¶
煙水何曾息世機暫時相向亦依依所嗟白首磻溪叟¶
一下漁舟更不歸¶
<pb:KR4h0038_WYG_044-6a>¶
　　　經故翰林袁學士居¶
劒逐驚波玉委塵謝安門下更何人西州城外花千樹¶
盡是羊曇醉後春¶
　　　題杜邠公林亭¶
卓氏壚前金線柳隋家堤伴錦帆風貪為兩地分霖雨¶
不見池蓮照水紅¶
　　　贈張鍊師¶
丹溪藥盡變金骨清洛月寒吹玉笙他日隐居無訪處¶
<pb:KR4h0038_WYG_044-6b>¶
碧桃花發水縱横¶
　　　河中紫極宫¶
昔年曾伴玉真遊毎到仙宫即是秋曼倩不歸花落盡¶
滿叢煙露月當頭¶
　　　夜㸔牡丹¶
高低深淺一欄紅把火殷勤照露叢希逸近來成懶病¶
不能容易向春風¶
　　　宿城南亡友别墅¶
<pb:KR4h0038_WYG_044-7a>¶
水流花落歎浮生又伴遊人宿杜城還似昔年殘夢裏¶
透簾斜月獨聞鶯¶
　　　過分水嶺¶
溪水無情似有情入山三日得同行嶺頭便是分頭處¶
惜别潺湲一夜聲¶
　　　鄠杜郊居¶
槿籬芳暖近樵家壠麥青青一逕斜寂寞遊人寒食後¶
夜來風雨送梨花¶
<pb:KR4h0038_WYG_044-7b>¶
　　　長安春晚二首¶
曲江春半日遲遲正是王孫悵望時杏花落盡不歸去¶
江上東風吹柳絲¶
四方無事太平年萬象鮮明禁火前九重細雨惹春色¶
輕染龍池楊柳煙¶
　　　三月十八日雪中作¶
芍藥薔薇語早梅不知誰是艶陽才今朝領得東風意¶
不復饒君雪裏開¶
<pb:KR4h0038_WYG_044-8a>¶
　　　咸陽值雨¶
咸陽橋上雨如懸萬㸃空濛隔釣船還似洞庭春水色¶
晚雲將入岳陽天¶
　　　瑟瑟釵¶
翠染冰輕透露光墮雲孫壽有餘香只應七夕回天浪¶
添作湘妃淚兩行¶
　　　南歌子詞二首¶
一尺深紅勝麴塵天生舊物不如新合歡桃核終堪恨¶
<pb:KR4h0038_WYG_044-8b>¶
裏許元來别有人¶
井底㸃燈深燭伊共郎長行莫圍棊珍瓏骰子安紅豆¶
入骨相思知不知¶
　　　題石泉蘭若　　　　　　　段成式¶
矗竹為籬松作門石楠隂底藉芳蓀方袍近日少平叔¶
注得逍遥無處論¶
　　　怯酒¶
大白東西飛正狂新蒭石凍雜梅香詩中反語常回避¶
<pb:KR4h0038_WYG_044-9a>¶
尤怯花前喚索郎¶
　　　牛尊師宅㸔牡丹¶
洞裏仙春日更長翠叢風剪紫霞芳若為蕭史通家客¶
情願扛壺入醉鄉¶
　　　觀碁¶
閒對奕楸傾一壺黄羊枰上幾成都他時謁帝銅池曉¶
便賭宣城太守無¶
　　　題僧壁¶
<pb:KR4h0038_WYG_044-9b>¶
有僧支頰撚眉毫起就夕陽磨剃刀到此既知閒最樂¶
俗心何啻九牛毛¶
　　　哭房處士¶
獨上黄壇幾度盟印開龍渥喜丹成豈同叔夜終無分¶
空向人間著養生¶
　　　呈輪上人¶
虎到前頭心不驚殘陽擇蝨懶逄迎東林水石未勝此¶
要假逺公方有名¶
<pb:KR4h0038_WYG_044-10a>¶
　　　題谷隐蘭若三首¶
風惹閒雲半谷隂巖西隐者醉相㝷草衰乍覺徑增險¶
葉盡却疑溪不深¶
鳥啄靈鶵戀落暉村情山趣頓忘機丹成道士過門數¶
葉盡寒猿下嶺稀¶
風帶巢熊抝樹聲老僧相引入雲行半坡新路畬纔了¶
一谷寒煙燒不成¶
　　　不赴光風亭夜飲¶
<pb:KR4h0038_WYG_044-10b>¶
井開屈膝見吳娃蠻蠟同心四照花姹女不愁難管領¶
斬新鉛裏得黄牙¶
　　　嘲元中丞¶
鶯裏花前選孟光東山逋客酒初狂素娥畢竟難防備¶
燒得河車莫遣嘗¶
　　　寄温飛卿牋紙¶
三十六鱗充使時數畨猶得裹相思待將袍襖重抄了¶
盡冩襄陽播掿詞¶
<pb:KR4h0038_WYG_044-11a>¶
　　　嘲飛卿七首¶
曾見當壚一箇人入時装束好腰身少年花蔕多芳思¶
只向詩中冩取真¶
醉袂幾侵魚子纈飄纓長罥鳯凰釵知君欲作閒情賦¶
應願將身作錦鞵¶
翠蝶密偎金叉首青蟲危泊玉釵梁愁生半額不開靨¶
只為多情團扇郎¶
柳煙梅雪隐青樓殘日黄鸝語未休見說自能裁袙腹¶
<pb:KR4h0038_WYG_044-11b>¶
不知誰更著帩頭¶
愁機嬾織同心苣悶繡先描連理枝多少風流詞句裏¶
愁中空詠早環詩¶
燕支山色重能輕南陽水澤鬬分明不煩射雉先張翳¶
自有琴中威鳯聲¶
半歳愁中鏡似荷牽環撩鬢却須磨花前不復抱瓶渇¶
月底還應琢刺歌¶
　　　柔卿解籍戲呈飛卿三首¶
<pb:KR4h0038_WYG_044-12a>¶
長擔犢車初入門金牙新醖盈深罇良人為漬木𤓰粉¶
遮却紅腮交午痕¶
最宜全幅碧鮫綃自襞春羅等舞腰未有長錢求鄴錦¶
且令裁取一團嬌¶
出意挑鬟一尺長金為鈿鳥簇釵梁鬱金種得花茸細¶
添入春衫領裏香¶
　　　戲高侍御七首¶
百媚城中一箇人紫羅垂手見精神青琴仙子長教示¶
<pb:KR4h0038_WYG_044-12b>¶
自小來來號阿真¶
七尺髪猶三角梳玳牛獨駕長檐車曾城自有三青鳥¶
不要蓮東雙鯉魚¶
花恨紅腰柳妒眉東鄰墻短不曾窺猶憐最小分𤓰日¶
奈許迎春得藕時¶
自等腰身尺六彊兩重危鬢盡釵長欲燻羅薦嫌龍腦¶
須為㝷求石葉香¶
别起青樓作幾層斜陽慢巻轆轤䋲厭裁魚子深紅纈¶
<pb:KR4h0038_WYG_044-13a>¶
泥覔蜻蜓淺碧綾¶
詐嫌嚼貝磨衣鈍私帶男錢壓鬢低不獨邯鄲新嫁女¶
四枝鬟上挿通犀¶
可羡羅敷自有夫愁中漫捋白髭鬚豹錢騘子能擎舉¶
兼著連乾許換無¶
　　　送僧二首¶
形神不滅論初成愛馬乘閒入帝京四十三年虚過了¶
方知僧裏有唐生¶
<pb:KR4h0038_WYG_044-13b>¶
想到頭陀最上方桂隂猶認惠宗房因行戀燒歸來晚¶
忩下猶殘一字香¶
　　　猿¶
却憶書齋值晚晴挽枝閒嘯激蟬清影沉巴峽夜巖色¶
蹤絶石塘寒瀨聲¶
　　　送穆郎中赴闕¶
應念愁中恨索居驪歌聲裏且踟蹰若逄金馬門前客¶
為説虞卿乆著書¶
<pb:KR4h0038_WYG_044-14a>¶
　　　題商山廟¶
偶出雲泉謁禮闈篇章曾沐漢皇知無謀靜國東歸去¶
羞過商山四老祠¶
　　　折楊柳七首¶
枝枝交影鎻長門嫰色曾沾雨露恩鳯輦不來春欲盡¶
空留鶯語到黄昏¶
水殿年年占早芳柔條偏惹御爐香而今萬乘多廵狩¶
輦路無隂緑草長¶
<pb:KR4h0038_WYG_044-14b>¶
玉樓煙薄不勝芳金屋寒輕翠帶長公子驊騮徃何處¶
緑隂堪繫紫遊韁¶
嫰葉初齊不耐寒風和時拂玉欄干君王去日曽攀折¶
泣雨傷春翠黛殘¶
微黄纔綻未成隂繡户朱簾相映深長恨早梅無賴極¶
先將春色出前林¶
隋家堤上已成塵漢將營邉不復春只向江南并塞北¶
酒旗相伴惹行人¶
<pb:KR4h0038_WYG_044-15a>¶
陌上河邉千萬枝怕寒愁雨盡低垂黄金穟短人多折¶
已恨東風不展眉¶
　　　哭李羣玉¶
酒裏詩中三十年縱横唐突世喧喧明時不作禰衡死¶
傲盡公卿歸九泉¶
　　　漢宫詞二首¶
歌舞初承恩寵時六宫學妾畵蛾眉君王厭世妾頭白¶
聞唱歌聲却淚垂¶
<pb:KR4h0038_WYG_044-15b>¶
二八能歌得進名人言選入便光榮豈知妃后多嬌妬¶
不許君前唱一聲¶
　　　醉中吟¶
只愛糟牀滴滴聲長愁聲絶又醒醒人間榮辱不常定¶
唯有南山依舊青¶
　　　桃源僧舍㸔花¶
前年帝里探春時寺寺名花我盡知今日長安已灰燼¶
忍能南國對芳枝¶
<pb:KR4h0038_WYG_044-16a>¶
　　　酬段柯古不赴夜飲　　　　元　繇¶
玉樹瓊筵映彩霞澄波虚閣似仙家只縁存想歸蘭室¶
不向光風㸔夜花¶
　　　㸔牡丹¶
金蘂霞英疊綵香初疑少女出蘭房逡巡又是一年别¶
寄語集仙呼索郎¶
　　　及第後宿平康里　　　　　鄭合敬¶
春來無處不閒行楚閏相㸔别有情好是五更殘酒醒¶
<pb:KR4h0038_WYG_044-16b>¶
時時聞喚狀頭聲¶
　　　黄陵廟詞　　　　　　　　李　逺¶
黄陵廟前莎草春黄陵女兒舊裙新輕舟小楫唱歌去¶
水逺山長愁殺人¶
　　　春閨怨　　　　　　　　　李　頻¶
紅粉女兒忩下羞畵眉夫壻隴西頭自怨愁容長照鏡¶
悔教征戍覔封侯¶
　　　春日旅舍¶
<pb:KR4h0038_WYG_044-17a>¶
未識東西南北路青春白日坐銷難如何一别故園後¶
五度花開五處㸔¶
　　　吳門别主人¶
早晚更㸔吳苑月小齋長憶落西忩不知明夜誰家見¶
應照離人隔楚江¶
　　　自黔中歸新安¶
朝過春關辭北闕暮㕘戎幕向南巴却將仙桂東歸去¶
江月相隨直到家¶
<pb:KR4h0038_WYG_044-17b>¶
　　　過長江傷賈島¶
忽從一宦逺流離無罪無人子細知到得長江聞杜宇¶
想君魂魄也相隨¶
　　　客洛酬劉駕¶
浮世總應相送老共君偏更逺行多此回不似前回别¶
聽盡離歌逐櫂歌¶
　　　和鄭薰¶
三四株松匝草亭便成彭澤柳為名蓮峯隐去難辭闕¶
<pb:KR4h0038_WYG_044-18a>¶
滻水朝回與出城¶
　　　題釣臺障子¶
君家盡是我家山嚴子前臺枕古灣却把釣竿終不可¶
幾時入海得魚還¶
　　　自遣¶
永擬東歸把釣絲將行怱起半心疑青雲道是不平地¶
還有平人上得時¶
　　　寄曹鄴¶
<pb:KR4h0038_WYG_044-18b>¶
終南山是枕前雲禁鼓無因曉夜聞朝客秋來不朝日¶
曲江西岸去尋君¶
　　　述懷¶
望月疑無得桂縁春天又待到秋天杏花開與槐花落¶
愁去愁來過幾年¶
　　　憤題　　　　　　　　　　吳武陵¶
雀兒來逐&KR0275;風高下視鷹鸇意氣豪自謂能生千里翼¶
黄昏依舊入蓬蒿¶
<pb:KR4h0038_WYG_044-19a>¶
　¶
　¶
　¶
　¶
　¶
　¶
　¶
　¶
<pb:KR4h0038_WYG_044-19b>¶
　¶
　¶
　¶
　¶
　¶
　¶
　¶
　萬首唐人絶句巻四十四¶
