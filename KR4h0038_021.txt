# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.102532
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0038_WYG_021-1a>¶
欽定四庫全書¶
　萬首唐人絶句巻二十一¶
　　　　　　　　　　　　　宋　洪邁　編¶
　　七言(原缺/)¶
<pb:KR4h0038_WYG_021-2a>¶
　¶
　¶
　¶
　¶
　¶
　¶
　¶
　¶
<pb:KR4h0038_WYG_021-2b>¶
　¶
　¶
　¶
　¶
　¶
　¶
　¶
　萬首唐人絶句巻二十一¶
#+PROPERTY: JUAN 卷二十一
<pb:KR4h0038_WYG_021-3a>¶
欽定四庫全書¶
　萬首唐人絶句巻二十一¶
　　　　　　　　　　　　　宋　洪邁　編¶
　　五言¶
　　　樂府詞二十二首¶
　　　　長命女¶
雲送關西雨風傳渭北秋孤燈然客夣寒杵搗鄉愁¶
　　　　一片子¶
<pb:KR4h0038_WYG_021-3b>¶
桞色青山映梨花雪鳥藏緑窻桃李下閒坐歎春芳¶
　　　　甘州¶
欲使傳消息空書意不任寄君明月鏡偏照故人心¶
　　　　濮陽女¶
雁來書不至月照獨眠房賤妾多愁思不堪秋夜長¶
　　　　山鷓鴣二首¶
玉關征戍乆空閨人獨愁寒露濕青苔别來蓬鬢秋¶
人坐青樓晚鶯語百花時愁多人自老膓斷君不知¶
<pb:KR4h0038_WYG_021-4a>¶
　　　　浣紗女二首¶
南陌春風早東鄰去日斜千花開瑞錦香撲美人車¶
長樂青門外宜春小苑東樓開萬户上人向百花中¶
　　　　戎渾¶
風勁角弓鳴將軍獵渭城草枯鷹眼疾雪盡馬蹄輕¶
　　　　墻頭花¶
蟋蟀鳴洞房梧桐落金井爲君裁舞衣天寒剪刀冷¶
　　　　楊下采桑¶
<pb:KR4h0038_WYG_021-4b>¶
飛絲惹緑塵軟葉對孤輪今朝入園去物色強看人¶
　　　　胡渭川¶
楊桞千尋色桃花一苑芳風吹入簾裏唯有惹衣香¶
　　　　金殿樂¶
入夜秋砧動千門起四鄰不縁樓上月應爲隴頭人¶
　　　　思歸樂¶
晚日催絃管春風入綺羅杏花如有意偏落舞衫多¶
　　　　穆護砂¶
<pb:KR4h0038_WYG_021-5a>¶
玉管朝朝弄清歌日日新折花當驛路寄與隴頭人¶
　　　　崑崙子¶
揚子談經去淮王載酒歌醉來啼鳥換坐久落花多¶
　　　　涼州歌¶
開篋淚霑襦見君前日書夜臺空寂寞猶是紫雲車¶
　　　　祓禊曲二首¶
昨見春條緑那知秋葉黄蟬聲猶未斷寒雁已成行¶
何處堪愁思花開長樂宫君王不重客泣淚向春風¶
<pb:KR4h0038_WYG_021-5b>¶
　　　　大酺樂¶
淚滴珠難盡容殘玉易銷倘隨明月去莫道夣魂遥¶
　　　　長干曲¶
逆浪故相邀菱舟不怕揺妾家楊子住便弄廣陵潮¶
　　　　于闐采花¶
山川雖異所草木尚同春亦如溱洧地自有采花人¶
　　　蜀門與林藴分路　　　　　歐陽詹¶
村歩如延壽川原似福平無人相共識獨自故鄉情¶
<pb:KR4h0038_WYG_021-6a>¶
　　　讀周太公傳¶
論兵去商虐講徳興周道屠沽未遇時豈異兹川老¶
　　　秋燈　　　　　　　　　　王建¶
向壁暖悠悠對幃寒寂寂斜照碧山圓松間一片石¶
　　　水精¶
映色水不别向光月還度傾在荷葉中有人看是露¶
　　　香印¶
閒坐燒香印滿房松栢氣火盡轉分明青苔碑上字¶
<pb:KR4h0038_WYG_021-6b>¶
　　　落葉¶
陳緑向參差初紅已重疊中庭新掃地繞池三兩葉¶
　　　園果¶
雨中梨果病每樹無數箇小兒出入看一半鳥啄破¶
　　　野菊¶
晚艷出荒籬冷香著秋水憶向山中見伴蟲石壁裏¶
　　　荒園¶
朝日滿園霜牛衝籬落壞掃掠黄葉中時時一窠薤¶
<pb:KR4h0038_WYG_021-7a>¶
　　　晚蝶¶
粉翅嫰如水繞砌乍依風日高霜露解飛入菊花中¶
　　　小松¶
小松初數尺未有直生枝閒即傍邊立看多長却遲¶
　　　戲酬盧袐書¶
芸香閣裏人採摘御園春取此和仙藥猶治老病身¶
　　　别自栽小樹¶
去年今日栽臨去見花開好住守空院夜間人不來¶
<pb:KR4h0038_WYG_021-7b>¶
　　　奉和元日賜羣臣栢葉　　　趙彦昭¶
器乏雕梁器材非造厦材但將千歳葉常奉萬年杯¶
　　　同前　　　　　　　　　　　李乂¶
勁節凌霜勁芳心待歳芳能令益人壽非止麝全香¶
　　　同前　　　　　　　　　　武平一¶
緑葉迎春緑寒枝歴歳寒願持栢葉壽長奉萬年歡¶
　　　酬崔法曹遺劒　　　　　　　戴叔倫¶
臨風脫佩劒相勸靜烟塵自料無䈥力何由荅故人¶
<pb:KR4h0038_WYG_021-8a>¶
　　　敬報孫常州二首¶
衰病苦奔走未嘗追舊遊何言問憔悴此日駐方舟¶
逺道曵故屐餘春㑹高齋因言别離久得盡平生懷¶
　　　將赴東陽留上包諫議¶
敝邑連山逺仙舟數刻同多慚屢回首前路在泥中¶
　　　荅崔法曹¶
後會知不逺今歡亦願留江天梅雨散況在月中樓¶
　　　問嚴居士易¶
<pb:KR4h0038_WYG_021-8b>¶
自公來問易不復待加年更有垂簾㑹遥知續草𤣥¶
　　　新年第二夜荅處上人宿玉芝觀見寄¶
陽春已三日㑹友聞昨夜可愛剡溪僧獨尋陶景舍¶
　　　赴撫州對酬崔法曹曉燈離暗室五首¶
雨落濕孤客心驚比棲鳥空階夜滴繁相亂應到曉¶
高會棗樹宅清言蓮社僧兩鄉同夜雨旅舘又無燈¶
離字一首見第九卷¶
離室雨初晦客程雲斗暗方爲對吏人敢望郵童探¶
<pb:KR4h0038_WYG_021-9a>¶
縱酒常擲盞狂歌時入室離羣怨雨聲幽抑方成疾¶
　　　又酬夜雨滴空堦五首¶
知疑奸叟謗閒與情人話猶是别時燈不眠同此夜¶
寒燈揚曉熖重屋驚春雨應想逺行人路逄泥濘阻¶
燈光照虚屋雨影懸空壁一向簷下聲逺來愁處滴¶
楚僧話寂滅俗慮比虚空頼有殘燈喻相傳昏暗中¶
雨聲亂燈影明滅在空堦併枉五言贈知同萬里懷¶
　　　同賦龍沙墅¶
<pb:KR4h0038_WYG_021-9b>¶
回轉沙岸近欹斜林䫈重因君訪遺跡此日見眞龍¶
　　　九月十日　　　　　　　　李白¶
昨日登高罷今朝更舉觴菊花何太若遭得兩重陽¶
　　　夜集聨句　　　　　　　　顔眞卿¶
寒花護月色墜葉占風音兹夕無塵慮高雲共片心¶
　　　題慈恩塔　　　　　　　　荆叔¶
漢國河山在秦陵草樹深暮雲千里色無處不傷心¶
　　　幽州元日　　　　　　　　張說¶
<pb:KR4h0038_WYG_021-10a>¶
今歳元日樂不謝去年春知向來心道誰爲昨夜人¶
　　　三月閨怨¶
三月時將盡空房妾獨居蛾眉愁自結鬢髪没情梳¶
　　　立秋　　　　　　　　　　劉言史¶
兹晨戒流火商飈早已驚雲天收夏色木葉動秋聲¶
　　　夏至日作　　　　　　　　權徳輿¶
璿樞無停運四序相錯行寄言赫曦景今日一隂生¶
　　　剪綵花　　　　　　　　　雍裕之¶
<pb:KR4h0038_WYG_021-10b>¶
敢競桃李色自呈刀尺功蝶猶迷剪翠人豈辯裁紅¶
　　　三月晦日送客¶
野酌亂無廵送君兼送春明年春色至莫作未歸人¶
　　　聽琴　　　　　　　　　　王𤣥¶
拂塵開按匣何事獨顰眉古調俗不樂正聲君自知¶
　　　對雨送人　　　　　　　　崔署¶
别愁復兼雨别淚還如霰寄心海上雲千里長相見¶
　　　贈李中華　　　　　　　　梁鍠¶
<pb:KR4h0038_WYG_021-11a>¶
莫向嵩山去神仙多誤人不如朝魏闕天子重賢臣¶
　　　晦日送窮三首　　　　　　姚合¶
年年到此日瀝酒拜街中萬戸千門看無人不送窮¶
送窮窮不去相泥欲何爲今日官家宅淹留又幾時¶
古人皆恨别此别恨銷魂只是空相送年年不出門¶
　　　醉吟三首　　　　洪崖先生張藴¶
去歳無田種今春乏酒材從他花鳥笑佯醉卧樓臺¶
下調無人采高心又被瞋不知時俗意教我若爲人¶
<pb:KR4h0038_WYG_021-11b>¶
入市非求利過朝不爲名有時隨俗物相伴且營營¶
　　　閠月七日　　　　　　　　王灣¶
耿耿曉河微神仙此會稀今年七月閏應得兩回歸¶
　　　九日　　　　　　　　　　王勃¶
九日重陽節開門有菊花不知來送酒若箇是陶家¶
　　　嘲三月十八日雪　　　　　温庭筠¶
三月雪連夜未應傷物華只縁春欲盡留着伴梨花¶
　　　寒食日戲贈李侍御　　　　盧延讓¶
<pb:KR4h0038_WYG_021-12a>¶
十二街如市紅塵咽不開洒蹄驄馬汗没處看花來¶
　　　公子家¶
種花滿西園花發青樓道花下一禾生去之爲惡草¶
　　　田家二首(後一首李紳亦有/)¶
父耕原上田子斸山下荒六月禾未秀官家已修倉¶
鋤田當日午汗滴禾下土誰念盤中餐粒粒皆辛苦¶
　　　戲題莆田受杖染人壁　　　桞逄¶
紫緑終朝染因何不識非莆田竹木貴背負十柴歸¶
<pb:KR4h0038_WYG_021-12b>¶
　　　重陽日陪元魯山登北城留别　蕭頴士¶
山縣遶古堞悠悠快登望雨餘秋天高目盡無隱狀¶
綿連滍川逈杳眇鴉路深彭澤興不淺臨風動歸心¶
賴兹鳴琴暇傲睨傾菊酒人和歳已登從政復何有¶
逺山十里竝一道銜長雲青霞半落日混合疑晴曛¶
漸聞驚栖羽坐歎清夜月中歡愴有違行子念明發¶
僅能泯寵辱未免傷别離江湖不可忘風雨勞相思¶
明時當盛才短伎安所設何日謝百里從君漢之澨¶
<pb:KR4h0038_WYG_021-13a>¶
　　　九日進茱茰山五首　　　　徐行先¶
家居洛城下舉目見嵩山刻作茱茰節情生造化間¶
黄花宜泛酒青岳好登高稽首明庭内心爲天下勞¶
菊酒携山客茱茰繫牧童路疑尋大塊人似問鴻濛¶
九日重陽數三秋萬寳成時來謁軒后罷去坐蓬瀛¶
晚節歡重九高山上五千醉中知偶聖夣裏見尋仙¶
　　　江令於長安歸揚州九日賦　許敬宗¶
心逐南雲逝形隨北鴈來故鄉籬下菊今日幾花開¶
<pb:KR4h0038_WYG_021-13b>¶
　　　擬江令¶
本逐征鴻去還隨落葉來菊花應未滿請待詩人開¶
　　　同前擬¶
遊人倦蓬轉鄉思逐鴻來偏想臨潭菊芳蘂對誰開¶
　　　寄融上人　　　　　　　　皎然¶
常愛西林寺池中月在時芭蕉一片葉書取寄吾師¶
　　　送靈澈¶
我欲長生夣無心解傷别千里萬里心只似眼前月¶
<pb:KR4h0038_WYG_021-14a>¶
　　　逺意　　　　　　　　　　女郎梁瓊¶
脉脉長攄氣微微不離心叩頭從此去煩惱阿誰禁¶
　　　續父井梧吟　　　　　　　薛濤¶
庭除一古桐聳榦入雲中枝迎南北鳥葉送往來風¶
　¶
　¶
　¶
　¶
<pb:KR4h0038_WYG_021-14b>¶
　¶
　¶
　¶
　¶
　¶
　¶
　¶
　萬首唐人絶句巻二十一¶
