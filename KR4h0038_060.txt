# -*- mode: mandoku-view; -*-
#+TITLE: 萬首唐人絕句
#+DATE: 2015-08-25 00:33:03.868185
#+PROPERTY: ID KR4h0038
#+PROPERTY: BASEEDITION WYG    
#+PROPERTY: JUAN 卷六十
<pb:KR4h0038_WYG_060-1a>¶
欽定四庫全書¶
　萬首唐人絶句巻六十¶
　　　　　　　　　　　　　宋　洪邁　編¶
　　七言¶
　　　六朝詠史　　　　　　　　孫元晏¶
　　　　呉黄金車¶
分擘山河即漸開許昌基業已傾&KR0008;黄金車與斑斕耳¶
早箇須知入䜟來¶
<pb:KR4h0038_WYG_060-1b>¶
　　　　赤壁¶
㑹獵書來舉國驚秪應周魯不教迎曹公一戰奔波後¶
赤壁功傳萬古名¶
　　　　魯肅指囷¶
破産移家事亦難佐呉從此霸江山爭教不立功勲得¶
指出一囷如等閒¶
　　　　甘寜斫營¶
夜深偷入魏軍營滿寨驚忙火似星百口寳刀千匹絹¶
<pb:KR4h0038_WYG_060-2a>¶
也應消得與甘寜¶
　　　　徐盛¶
欲把江山鼎足分邢真銜册到江南當時將相誰堪重¶
徐盛將軍最不甘¶
　　　　魯肅¶
斫案興言斷衆疑鼎分從此定雄雌若無子敬心相似¶
爭得烏林破魏師¶
　　　　武昌¶
<pb:KR4h0038_WYG_060-2b>¶
西塞山高截九垓䜟謡終日自相催武昌魚美應難戀¶
厯數須歸建業來¶
　　　　顧雍¶
賛國經綸更有誰蔡公相歎亦相師貴為丞相封侯了¶
歸後家人總不知¶
　　　　吕䝉¶
㓜小家貧實可哀願征行去志難囘不探虎穴求身逹¶
爭得人間富貴來¶
<pb:KR4h0038_WYG_060-3a>¶
　　　　介象¶
好道君王遇亦難變通靈異幾多般介先生有神仙術¶
釣得鱸魚在玉盤¶
　　　　濡須塢¶
風掲洪濤響若雷枕波為壘險相隈莫言有箇濡須塢¶
幾度曹公失志回¶
　　　　周㤗¶
名與諸公又不同金瘡痕在滿身中不將御蓋宣恩澤¶
<pb:KR4h0038_WYG_060-3b>¶
誰信將軍别有功¶
　　　　張紘¶
東部張公與衆殊共施經略賛全呉陳琳漫自稱雄伯¶
神氣應須怯大巫¶
　　　　太史慈¶
聖徳招賢逺近知曹公心計却成欺陳韓昔日甞投漢¶
豈是當歸召得伊¶
　　　　孫堅后¶
<pb:KR4h0038_WYG_060-4a>¶
委付張公翊聖材幾將賢徳賛文臺爭教不霸江山得¶
日月徴曾入夢來¶
　　　　陸綂¶
將軍身殁有兒孤虎子為名教讀書更向宫中教騎馬¶
感君恩重合何如¶
　　　　青蓋¶
厯數將終勢已摧不修君徳更堪哀被它青蓋言相誤¶
元是須教入晉來¶
<pb:KR4h0038_WYG_060-4b>¶
　　　　晉七寳鞭¶
天命須知豈偶然亂臣徒欲用兵權聖謨廟略還應别¶
渾不消它七寳鞭¶
　　　　廋恱鵝炙¶
春暖江南景氣新子鵝炙美就中珍廋家厨盛劉公困¶
渾弗相貽也惱人¶
　　　　謝𤣥¶
百萬兵來逼合肥謝𤣥為將統雄師旌旗首尾千餘里¶
<pb:KR4h0038_WYG_060-5a>¶
渾不消它一局棊¶
　　　　謝混¶
尚主當初偶未成此時誰合更關情可憐謝混風華在¶
千古翻傳禁臠名¶
　　　　陸玩¶
陸公高論亦由𠂻謙讓還慙未有功天下忠良人欲盡¶
始應交我作三公¶
　　　　王坦之¶
<pb:KR4h0038_WYG_060-5b>¶
晉祚安危只此行坦之何必苦憂驚謝公合定寰區在¶
爭遣當時事得成¶
　　　　蒲葵扇¶
抛捨東山歲月遥幾施經略挫雄豪若非名徳喧寰宇¶
爭得蒲葵價數高¶
　　　　王郎¶
太尉門庭亦甚高王郎名重禮相饒自家妻父猶如此¶
誰更逢君得折𦝫¶
<pb:KR4h0038_WYG_060-6a>¶
　　　　劉毅¶
遶床堪壯喝盧聲似鐡容儀衆盡驚二十七人同舉義¶
幾人全得舊功名¶
　　　　王恭¶
春風濯濯栁容儀鶴&KR0769;神心舉世推可惜教君仗旄鉞¶
枉將心地託牢之¶
　　　　謝公賭墅¶
發遣將軍欲去時略無情撓只貪棊自從乞與羊曇後¶
<pb:KR4h0038_WYG_060-6b>¶
賭墅功成更有誰¶
　　　　符堅投箠¶
投箠填江語未終謝安乘此立殊功三台星爛乾坤正¶
且與張華死不同¶
　　　　衛玠¶
叔寳羊車海内稀山家女壻好風姿江東士女無端甚¶
看殺玉人渾不知¶
　　　　郭璞脫&KR0237;¶
<pb:KR4h0038_WYG_060-7a>¶
吟坐因思郭景純每言窮逹似通神到頭分命難移改¶
解脫青&KR0237;與别人¶
　　　　廋樓¶
江州樓上月明中從事同登眺逺空玉樹忽埋千載後¶
有誰重此繼清風¶
　　　　新亭¶
容易乘虛逼帝畿滿江艛艣與旌旗盧循若解新亭上¶
勝負還應未可知¶
<pb:KR4h0038_WYG_060-7b>¶
　　　　宋大峴¶
大峴纔過喜可知指空言己副心期公孫許䇿嗟無用¶
天與南朝作霸基¶
　　　　放宮人¶
納諌廷臣免犯顔自然恩可霸江山姚興侍女方承寵¶
放出宮闈若等閒¶
　　　　借南苑¶
人主詞應不偶然幾人曾說笑掀天不知南苑今何在¶
<pb:KR4h0038_WYG_060-8a>¶
借與張公三百年¶
　　　　謝澹雲霞友¶
仗氣凌人豈可親只將范㤗是知聞縁何喚作雲霞友¶
却恐雲霞未似君¶
　　　　烏衣巷¶
古迹荒基好嘆嗟滿川吟景只煙霞烏衣巷在何人住¶
回首令人憶謝家¶
　　　　袁粲¶
<pb:KR4h0038_WYG_060-8b>¶
負才尚氣滿朝知高卧閒吟見客稀獨歩何人識袁尹¶
白楊郊外醉方歸¶
　　　　劉伯龍¶
位重何如不厭貧伯龍孤子只修身固知生計還湏有¶
窮鬼臨時也笑人¶
　　　　王方平¶
拂衣耕釣已多時江上山前樂可知着却貂裘將採藥¶
任它人喚作漁師¶
<pb:KR4h0038_WYG_060-9a>¶
　　　　黄羅&KR0237;¶
戚屬羣臣盡見㺓預憂身後又堪哀到頭委付何曾是¶
虛把羅襦與彦回¶
　　　　謝朏¶
謝家諸子盡蘭香各震芳名滿帝鄉唯有千金更堪重¶
只將高卧向齊王¶
　　　　羊𤣥保¶
運命將來各有期好官才闕即思之就中堪愛羊𤣥保¶
<pb:KR4h0038_WYG_060-9b>¶
偏受君王分外知¶
　　　　齊謝朏¶
解璽傳呼詔侍中却來高卧豈踈慵此時忠節還希有¶
堪羡君王特地容¶
　　　　小兒執燭¶
謝公情量已難量忠宋心誠豈暫忘執燭小兒渾放去¶
略無言語與君王¶
　　　　王僧祐¶
<pb:KR4h0038_WYG_060-10a>¶
肯與公卿作等倫澹然名徳只推君任它車騎來相訪¶
簫鼓盈庭似不聞¶
　　　　王僧䖍¶
位高名重不堪疑懇讓儀同帝亦知不學常流爭進取¶
却憂門有二台司¶
　　　　眀帝裹蒸¶
至尊尊貴異人間御膳天厨豈等閒惜得裹蒸無用處¶
不如安霸取江山¶
<pb:KR4h0038_WYG_060-10b>¶
　　　　鬱林王¶
强哀强慘亦從伊歸到私庭喜可知喜字漫書三十六¶
到頭能得幾多時¶
　　　　何氏小山¶
顯逹何曾肯繫心築居郊外好園林賺它謝朏出山去¶
贏得高名直至今¶
　　　　王倫之¶
豫章太守重詞林圖畵陳蕃與華歆更奠子將并孺子¶
<pb:KR4h0038_WYG_060-11a>¶
為君千載作知音¶
　　　　潘妃¶
曾歩金蓮寵絶倫豈甘今日委埃塵玉兒還有懐恩處¶
不肯將身嫁小臣¶
　　　　王亮¶
後見梁王未免哀奈何無計拯傾頺若教彼相顛扶得¶
爭遣眀公到此來¶
　　　　梁分宫女¶
<pb:KR4h0038_WYG_060-11b>¶
滌蕩齊宫法令新分張宫女二千人可憐無限如花貎¶
重見世間桃李春¶
　　　　馬仙琕¶
齊朝太守不甘降忠節當時動四方義士要教天下見¶
且㽞君住待袁昻¶
　　　　勍敵¶
博聞天子重儒才特為皇華綺宴開今日方驚遇勍敵¶
此人元自北朝來¶
<pb:KR4h0038_WYG_060-12a>¶
　　　　蔡撙¶
紫茄白莧以為珍守任清真轉更貧不飲呉興郡中水¶
古今能有幾多人¶
　　　　楚祠¶
曾與蕭侯醉玉盃此時神影盡傾頺莫云千古無靈聖¶
也向西川助敵來¶
　　　　謝朏小輿¶
小輿升殿掌鈞台不免無憀却憶囘應恨被它何𦙍誤¶
<pb:KR4h0038_WYG_060-12b>¶
悔先容易出山來¶
　　　　八關齋¶
依憑金地甚䖍誠忍溺空王為聖明内殿設齋申禱祝¶
豈無功徳及臺城¶
　　　　廋信¶
苦心詞賦向誰談淪落周朝志豈甘可惜多才廋開府¶
一生惆悵憶江南¶
　　　　陳王僧辯¶
<pb:KR4h0038_WYG_060-13a>¶
彼此英雄各有名石頭高卧擬爭衡當時堪笑王僧辯¶
待欲將心託聖眀¶
　　　　武帝蚌盤¶
金翠絲簧略不舒蚌盤清宴意何如豈知三閣繁華主¶
解為君王妙破除¶
　　　　虞居士¶
苦諫將軍緫不知幾随煙熖作塵飛東山居士何人識¶
唯有君王却許歸¶
<pb:KR4h0038_WYG_060-13b>¶
　　　　姚察¶
曾佐徐陵向北遊剖陳疑事動名流却歸掌選清何甚¶
一疋花練不肯收¶
　　　　宣帝傷將卒¶
前後兵師戰勝回百餘城壘盡歸來當時將卒應知感¶
況得君王為舉哀¶
　　　　臨春閣¶
臨春高閣上侵雲風起香飄數里聞自是君王正沉醉¶
<pb:KR4h0038_WYG_060-14a>¶
豈知消息報隋軍¶
　　　　結綺閣¶
結綺高冝眺海涯上凌丹漢拂雲霞一千朱翠同居此¶
爭奈恩多屬麗華¶
　　　　望仙閣¶
多少沉檀結築成望仙為號倚青冥不知孔氏何形狀¶
醉得君王不解醒¶
　　　　三閣¶
<pb:KR4h0038_WYG_060-14b>¶
三閣相通綺宴開數千朱翠遶周囘只知斷送君王醉¶
不道韓擒已到來¶
　　　　狎客¶
八宫妃盡賦篇章風掲歌聲錦繡香選得十人為狎客¶
有誰能解諌君王¶
　　　　淮水¶
文物衣冠盡入秦六朝繁盛忽埃塵自從淮水乾枯後¶
不見王家更有人¶
<pb:KR4h0038_WYG_060-15a>¶
　　　　江令宅¶
不向南朝立諫名舊居基在事分明令人惆悵江中令¶
只作篇章過一生¶
　　　　後庭舞¶
嬿婉回風態若飛麗華翹䄂玉為姿後庭一曲從教舞¶
舞破江山君未知¶
　　　叙懐　　　　　　　　　張　蠙¶
月裏路從何處上江邊身合幾時歸十年九陌寒風夜¶
<pb:KR4h0038_WYG_060-15b>¶
夢掃蘆花絮客衣¶
　　　題嘉陵驛¶
嘉陵路惡石和泥行到長亭日已西獨倚欄干正惆悵¶
海棠花裏鷓鴣啼¶
　　　春夜二首　　　　　　　劉　駕¶
一别杜陵歸未期秪憑䰟夢接親知近來欲睡兼難睡¶
夜夜夜深聞子規¶
幾歲兵戈阻路岐憶山心切與心違時難何處披衷抱¶
<pb:KR4h0038_WYG_060-16a>¶
日日日斜空醉歸¶
　　　郪中感舊¶
頃年曾住此中來今日重㳺事可哀憶得幾家歡宴處¶
家家家業盡成灰¶
　　　曉登迎春閣¶
未櫛凭欄眺錦城煙籠萬井二江明香風滿閣花滿樹¶
樹樹樹梢啼曉鶯¶
　　　白髭¶
<pb:KR4h0038_WYG_060-16b>¶
到處逢人求至藥幾回染了又成絲素絲易染髭難染¶
墨翟當時合泣髭¶
　　　獨坐吟¶
客愁不盡夲如水草色含情更無已又覺春愁似草生¶
何人種在情田裏¶
　　　奉和春日翫雪¶
北闕同雲掩曉霞東風春雪滿山家瓊章定少千人和¶
銀樹長開六出花¶
<pb:KR4h0038_WYG_060-17a>¶
　　和李秀才邊庭四時怨　　　　盧　弼¶
　　　　春¶
春衣昨夜到榆關故國煙花想已殘少婦不知歸未得¶
朝朝應上望夫山¶
　　　　夏¶
盧龍塞外草初肥鴈乳平蕪曉不飛鄉國近來音信斷¶
至今猶自着寒衣¶
　　　　秋¶
<pb:KR4h0038_WYG_060-17b>¶
八月霜飛栁遍黄蓬根吹斷鴈南翔隴頭流水關山月¶
泣上龍堆望故鄉¶
　　　　冬¶
朔風吹雪透刀瘢飲馬長城窟更寒半夜火來知有敵¶
一時齊保賀蘭山¶
　　　獨坐懐非煙¶
緑暗紅藏起暝煙獨將幽恨小庭前沉沉良夜與誰語¶
星落銀河月半天¶
<pb:KR4h0038_WYG_060-18a>¶
　　　廻緘非煙¶
見說傷情為見春想封蟬錦緑蛾嚬叩頭與報煙卿道¶
第一風流最損人¶
　　　贈非煙¶
十洞三清雖路阻有心還得傍瑶臺瑞香風引思深夜¶
知是蕋宫仙馭來¶
　¶
　¶
<pb:KR4h0038_WYG_060-18b>¶
　¶
　¶
　¶
　¶
　¶
　¶
　¶
　萬首唐人絶句巻六十¶
